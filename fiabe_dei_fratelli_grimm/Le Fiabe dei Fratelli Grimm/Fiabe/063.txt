C'era una volta un re che aveva tre figli: due erano intelligenti e avveduti, mentre il terzo parlava poco, era semplice, e lo chiamavano il Grullo. Quando il re divento' vecchio e penso' alla sua fine, non sapeva quale dei figli dovesse ereditare il regno dopo la sua morte. Allora disse loro: "Andate, colui che mi portera' il tappeto piu' sottile diventera' re dopo la mia morte." E perche'‚ non litigassero fra di loro, li condusse davanti al castello, soffiando fece volare in aria tre piume e disse: "Dovete seguire il loro volo." Una piuma volo' verso oriente, l'altra verso occidente, mentre la terza se ne volo' diritto e non arrivo' molto lontano, ma cadde a terra ben presto. Cosi' un fratello ando' a destra, l'altro se ne ando' a sinistra; il Grullo invece fu deriso perche'‚ dovette fermarsi la' dov'era caduta la terza piuma.

Il Grullo si mise a sedere tutto triste. D'un tratto scorse una botola accanto alla piuma. L'apri' e discese una scala venendosi a trovare davanti a un'altra porta; busso' e senti' gridare dall'interno:
"Oh, Donzelletta verde e piccina
Dalla zampa secca,
Sparuta cagnolina,
Ehi proprio tu, stammi a sentire,
Chi c'e' la' fuori mi devi dire!"
La porta si apri' ed egli vide un rospo grande e grosso, con tanti piccoli rospetti attorno. Il rospo grande gli domando' che cosa egli desiderasse. Rispose: "Un tappeto che sia il piu' bello e il piu' sottile di tutti." Allora il rospo chiamo' uno dei suoi rospetti e disse:
"Oh, Donzellettaverde e piccina
Dalla zampa secca,
Sparuta cagnolina,
Ehi proprio tu, stammi ad ascoltare,
Proprio la scatola mi devi portare!"
La bestiola ando' a prendere la scatola e il rospo grande l'apri' e diede al Grullo un tappeto, bello e sottile come nessun altro sulla terra. Il Grullo ringrazio' e se ne torno' a casa.

Gli altri due fratelli credevano che il minore fosse tanto sciocco che non sarebbe stato in grado di trovare nulla. "Perche'‚ darsi la pena di cercare tanto!" dissero; tolsero alla prima pecoraia che incontrarono le rozze vesti e le portarono al re. In quella arrivo' anche il Grullo con il suo bel tappeto, e quando il re lo vide si meraviglio' e disse: "Il regno spetta al piu' giovane." Ma gli altri due non gli diedero pace, dicendo che era impossibile che il Grullo diventasse re; e lo pregarono di porre un'altra condizione. Allora il padre disse: "Ereditera' il regno colui che mi portera' l'anello piu' bello." Condusse fuori i tre fratelli e soffio' in aria le piume che essi dovevano seguire. I due maggiori se ne andarono di nuovo verso oriente e verso occidente, mentre la piuma del Grullo volo' dritta e cadde accanto alla botola. Egli scese di nuovo dal grosso rospo e gli disse che aveva bisogno dell'anello piu' bello del mondo. Il rospo si fece portare la scatola e gli diede un anello bellissimo, quale nessun orefice sulla terra avrebbe mai saputo fare. I due fratelli maggiori si fecero beffe del Grullo che andava in cerca di un anello d'oro, e non si diedero molta pena: schiodarono un anello da un vecchio timone e lo portarono al re. Ma quando questi vide lo splendido anello che aveva portato il Grullo, disse: "Il regno spetta a lui." Ma i due maggiori tormentarono tanto il re finche' egli pose una terza condizione e stabili' che avrebbe ottenuto il regno chi avesse portato a casa la donna piu' bella. Torno' a soffiare in aria le tre piume, che volarono come le altre volte.

Allora il Grullo si reco' per la terza volta dal rospo e disse: "Devo portare a casa la donna piu' bella." - "Accidenti!" rispose l'animale, "la donna piu' bella! Sarai tu ad averla." Gli diede una zucca cui erano attaccati sei topolini. "Che me ne faccio," penso' il Grullo tutto triste. Ma il rospo disse: "Adesso mettici dentro uno dei miei rospetti." Egli ne prese uno a caso e lo mise nella zucca; ma non appena l'ebbe sfiorato, il rospo si tramuto' in una bellissima fanciulla, la zucca divenne una carrozza e i sei topolini, sei cavalli. Salirono in carrozza, e il giovane bacio' la fanciulla e la porto' al re. Giunsero anche i fratelli, che avevano sottovalutato a tal punto il fratello da condurre con s‚ le prime contadine che avevano incontrato. Allora il re disse: "Dopo la mia morte il regno tocchera' al minore." Ma i due maggiori ricominciarono di nuovo a protestare dicendo di non poter ammettere che il Grullo diventasse re, e pretesero che avesse la preferenza quello la cui moglie era in grado di saltare attraverso un cerchio appeso in mezzo alla sala. Essi infatti pensavano: "Le contadine sono forti e ci riusciranno, la delicata fanciulla invece si ammazzera' saltando." Il re accordo' anche questa prova. Le due contadine saltarono e riuscirono si' ad attraversare il cerchio, ma erano cosi' sgraziate che caddero a terra spezzandosi braccia e gambe. Poi salto' la bella fanciulla che il Grullo aveva portato con s'; salto' attraverso l'anello con agilita' estrema e conquisto' il regno. Alla morte del re, il Grullo eredito' cosi' la corona e regno' a lungo con grande saggezza.


* * * FINE * * *