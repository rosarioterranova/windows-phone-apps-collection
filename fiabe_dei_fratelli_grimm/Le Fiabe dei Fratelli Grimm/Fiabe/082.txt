C'era una volta un uomo che non faceva altro che giocare e, per questo, la gente lo chiamava il Giocatutto; e siccome non la smetteva davvero mai, aveva finito col perdere la casa e ogni avere. Ora, proprio il giorno prima che i creditori gli prendessero la casa, arrivarono Nostro Signore e san Pietro, e gli chiesero alloggio per quella notte. Il 

Giocatutto rispose: -Per me, potete rimanere questa notte; ma non posso darvi n‚ letto n‚ da mangiare-. Allora Nostro Signore disse che doveva soltanto dar loro ospitalita', a comprare qualcosa da mangiare ci avrebbero pensato loro; e il Giocatutto fu d'accordo. San Pietro gli diede tre soldi e gli disse di andare dal panettiere a prendere un pane. Si mise in cammino, ma quando giunse davanti alla casa dove si trovavano i giocatori che gli avevano fatto perdere tutto, questi lo chiamarono e gridarono: -Giocatutto vieni dentro!-. -Si'- diss'egli -volete che perda anche i tre soldi!- Ma quelli insistevano. Alla fine egli entro' e perse anche i tre soldi. San Pietro e Nostro Signore lo aspettavano da un 

pezzo, ma siccome egli non arrivava mai, gli andarono incontro. Ma il Giocatutto, quando li incontro', fece finta che il denaro fosse caduto in una pozzanghera e continuava a rovistarci dentro; Nostro Signore pero' gia' sapeva che l'aveva perso al gioco. Allora san Pietro gli diede altri tre soldi. E questa volta egli non si lascio' tentare da nessuno e porto' loro il pane. Nostro Signore domando' se non avesse del vino, ed egli rispose: -Ah, Signore, le botti sono tutte vuote!-. Allora Nostro Signore gli disse di scendere in cantina: -C'e' ancora del vino, e proprio del migliore-. Per un pezzo egli non volle crederlo, ma alla fine disse: -Ci andro', ma so che non ce n'e'-. Ma come si mise a spillare la botte, ne usci' dell'ottimo vino. Egli porto' loro il vino e i due si fermarono a pernottare. Il giorno seguente, di buon mattino, Nostro Signore disse al Giocatutto di domandare tre grazie. Pensava che avrebbe chiesto di andare in paradiso, e invece il Giocatutto chiese delle carte e dei dadi con i quali si vincesse sempre, e un albero sul quale crescesse ogni tipo di frutta e, se qualcuno ci fosse salito non 

potesse piu' scenderne, finche'‚ non glielo avesse ordinato lui. Nostro Signore gli diede tutto cio' che egli aveva domandato e se ne ando' con san Pietro. Ora il Giocatutto si mise a giocare a destra e a manca e non molto tempo dopo aveva vinto mezzo mondo. Allora san Pietro ando' da Nostro Signore e disse: -Signore, cosi' non va; quello finisce col vincere il mondo intero; dobbiamo mandargli la Morte-. Cosi' gli mandarono la Morte. Quand'essa arrivo', il Giocatutto era proprio intento a giocare, e la Morte gli disse. -Vieni un po' fuori!-. Ma il Giocatutto rispose: -Aspetta solo un momento che finisca il gioco; nel frattempo sali su quell'albero e cogli qualcosa, per aver di che mangiare per strada!-. La Morte sali' sull'albero e quando volle scendere non pot‚. Il Giocatutto la lascio' lassu' per sette anni e, nel frattempo, non moriva piu' nessuno. Allora san Pietro ando' da Nostro Signore e disse: -Signore, cosi' non va, non muore piu' nessuno! Bisogna andare da lui-. Ci andarono di persona e Nostro Signore gli ordino' di far scendere la Morte. Egli ando' subito e disse alla Morte: -Scendi!- e quella lo prese e lo strozzo'. Se ne andarono insieme e giunsero all'aldila'; il nostro Giacatutto si reco' alla porta del paradiso e busso'. -Chi e'?- -Il Giocatutto.- -Ah, non abbiamo bisogno di te: va' 

via!- Allora ando' alla porta del purgatorio e torno' a bussare. -Chi e'?- -Il Giocatutto.- -Ah, abbiamo gia' abbastanza guai! Non abbiamo voglia di giocare: va ' via!- Allora egli ando' alla porta dell'inferno e qui lo lasciarono entrare, ma in casa non c'era nessuno tranne il vecchio Lucifero e qualche diavolo zoppo (quelli diritti avevano da fare sulla terra). Subito egli si mise a sedere e incomincio' a giocare. Ma Lucifero non aveva nulla all'infuori dei suoi diavoli zoppi; il Giocatutto glieli vinse e li prese perche'‚ con le sue carte riusciva a vincere qualsiasi cosa. Cosi' se ne ando' con i suoi diavoli, e se ne andarono a Hohenfurt, strapparono la pertica dei luppoli e con quella salirono in paradiso e si misero a far leva; e il paradiso scricchiolo'.

 Allora san Pietro disse nuovamente: -Signore, cosi' non va! Dobbiamo lasciarlo entrare, altrimenti ci butta giu' dal paradiso!-. Cosi' lo lasciarono entrare, ma il Giocatutto si rimise subito a giocare e fu subito un tal baccano e un tal fracasso che nessuno capiva piu' quel 
 
 che diceva. Allora san Pietro torno' a dire: -Signore, cosi' non va! Dobbiamo buttarlo giu', altrimenti ci porta lo scompiglio in tutto il paradiso!-. Allora andarono da lui e lo buttarono giu': la sua anima ando' in pezzi ed entro' negli altri giocatori che vivono ancora.


* * * FINE * * *