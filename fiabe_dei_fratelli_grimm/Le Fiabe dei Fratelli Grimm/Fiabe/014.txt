C'era una volta una ragazza pigra che non voleva filare; la madre poteva dire qualunque cosa, ma non riusciva a persuaderla. Un giorno la madre ando' in collera e le scappo' la pazienza, cosicche'‚ la picchio', ed ella incomincio' a piangere forte. In quel momento passava di li' la regina, e quando senti' piangere fece fermare la carrozza, entro' in casa e domando' alla madre perche'‚ picchiasse sua figlia, dato che si sentivano le grida da fuori.

Allora la donna si vergogno' di dover rivelare la pigrizia di sua figlia e disse: "Non posso staccarla dal filatoio, vuole sempre e soltanto filare e io sono povera e non posso procurarle il lino." - "Ah," rispose la regina, "non c'e' cosa che mi faccia piu' piacere del sentir filare e nulla mi rallegra di piu' del ronzio delle ruote: datemi vostra figlia, la portero' al castello; ho lino a sufficienza perche'‚ fili quanto ne ha voglia." La madre acconsenti' di cuore e la regina si prese la ragazza. Quando giunsero al castello, la condusse su in tre stanze piene da cima a fondo del piu' bel lino. "Filami questo lino," disse, "e quando avrai finito sposerai il mio figlio maggiore; anche se sei povera, non importa: il tuo zelo infaticabile e' una dote sufficiente."

La fanciulla inorridi' in cuor suo poiche'‚ non avrebbe potuto filare quel lino nemmeno se fosse vissuta trecento anni, seduta la' ogni giorno da mane a sera. Quando fu sola incomincio' a piangere, e cosi' rimase tre giorni senza muovere un dito. Il terzo giorno venne la regina e quando vide che non aveva ancora filato niente si meraviglio', ma la fanciulla si scuso' dicendo che non aveva potuto cominciare per la grande tristezza di essere lontana dalla casa di sua madre. La regina accetto' la scusa, ma andandosene disse: "Domani pero' devi incominciare a lavorare."

Quando la fanciulla fu di nuovo sola, non sapeva piu' a che santo votarsi e, triste, ando' alla finestra. Vide avvicinarsi tre donne: la prima aveva un gran piedone, la seconda aveva il labbro inferiore cosi' grosso che arrivava a coprirle il mento, e la terza un gran pollice largo. Quando furono davanti alla finestra, si fermarono, guardarono in su e offrirono il loro aiuto alla ragazza dicendo: "Se ci inviterai a nozze, se non ti vergognerai di noi, se ci chiamerai cugine e ci farai sedere alla tua tavola, ti fileremo tutto il lino in poco tempo." - "Di gran cuore!" rispose la fanciulla. "Entrate pure e incominciate subito il lavoro." Introdusse quelle strane donne nella prima stanza, fece un po' di spazio ed esse vi si accomodarono e presero a filare. La prima traeva il filo e calcava la ruota, la seconda lo inumidiva, la terza lo torceva e batteva con il dito sulla tavola e ogni volta che essa batteva, cadeva a terra una quantita' di filato sottilissimo. Alla regina la fanciulla nascondeva le tre filatrici, e quando essa veniva le mostrava il mucchio di filato, tanto che la regina non smetteva piu' di lodarla. Quando la prima camera fu vuota, fu la volta della seconda, poi della terza, e ben presto fu sgombrata anche questa. Allora le tre donne presero congedo e dissero alla fanciulla: "Non dimenticare quel che ci hai promesso: sara' la tua fortuna."

Quando la fanciulla mostro' alla regina le stanze vuote e il gran mucchio di filato, questa preparo' le nozze; lo sposo era contento di avere una moglie cosi' abile e diligente e la lodava. "Ho tre cugine," disse la fanciulla. "Sono state molto buone con me e io non vorrei dimenticarle nella mia felicita': permettete che le inviti a nozze e che siedano alla nostra tavola?" La regina e lo sposo diedero volentieri il loro consenso.

Quando la festa incomincio', le tre zitelle entrarono stranamente abbigliate, e la sposa disse: "Siate le benvenute, care cugine." - "Ah," disse lo sposo, "che cosa ti lega a queste donne cosi' brutte?" E ando' da quella con il gran piedone e chiese: "Come mai avete un piede cosi' largo?" - "A furia di calcare," rispose quella, "a furia di calcare." Allora lo sposo ando' dalla seconda e disse: "Come mai avete quel labbro cosi' cascante?" - "A furia di leccare," rispose, "a furia di leccare." Allora domando' alla terza: "Come mai avete il pollice cosi' largo?" - "A furia di torcere il filo," rispose, "a furia di torcere il filo." Allora il principe inorridi' e disse: "D'ora in poi la mia bella sposa non dovra' piu' toccare un filatoio!" E cosi' la libero' da quell'impiccio.


* * * FINE * * *