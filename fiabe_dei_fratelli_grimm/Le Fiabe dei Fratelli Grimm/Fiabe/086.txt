Un giorno una volpe capito' in un prato dove si trovava un branco di oche belle grasse, e ridendo disse: "Arrivo proprio a proposito: ve ne state qui tutte insieme, cosi' posso divorarvi una dopo l'altra." Le oche si misero a starnazzare, saltarono su e incominciarono a lamentarsi e a chiedere grazia. Ma la volpe disse: "Nessuna pieta', dovete morire." Finalmente una delle oche si fece coraggio e disse: "Se dobbiamo proprio perdere la nostra giovane vita, concedici almeno una grazia: permettici di dire una preghiera, perche'‚ non moriamo nel peccato; poi ci metteremo in fila perche'‚ tu possa sceglierti via via la piu' grassa." – "Si'," rispose la volpe, "e' ben poca cosa ed e' un desiderio pio: pregate, io aspettero'." Allora la prima incomincio' una preghiera ben lunga: "Qua, qua!" E siccome non la voleva smettere, la seconda non aspetto' il suo turno, e anche lei incomincio': "Qua, qua!"

(Quando tutte avranno finito di pregare, continueremo la storia, ma, per adesso, pregano ancora.)


* * * FINE * * *