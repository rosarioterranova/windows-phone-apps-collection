C'era una volta un mugnaio che era povero, ma aveva una bella figlia. Un giorno gli capito' di parlare con il re e gli disse: "Ho una figliola che sa filare l'oro dalla paglia." Al re, cui piaceva l'oro, la cosa piacque, e ordino' che la figlia del mugnaio fosse condotta innanzi a lui.

La condusse in una stanza piena di paglia, le diede il filatoio e l'aspo e disse: "Se in tutta la notte, fino all'alba, non fai di questa paglia oro filato, dovrai morire." Poi la porta fu chiusa ed ella rimase sola. La povera figlia del mugnaio se ne stava la' senza sapere come salvarsi, poiche'‚ non aveva la minima idea di come filare l'oro dalla paglia; la sua paura crebbe tanto che fini' col mettersi a piangere. D'un tratto la porta si apri' ed entro' un omino che disse: "Buona sera, madamigella mugnaia, perche'‚ piangi tanto?"

"Ah," rispose la fanciulla, "devo filare l'oro dalla paglia e non sono capace!" Disse l'omino: "Che cosa mi dai, se te la filo io?" - "La mia collana," rispose la fanciulla. L'omino prese la collana, sedette davanti alla rotella e frr, frr, frr tiro' il filo tre volte e il fuso era pieno. Poi ne introdusse un altro e frr, frr, frr, tiro' il filo tre volte e anche il secondo fuso era pieno; ando' avanti cosi' fino al mattino: ed ecco tutta la paglia era filata e tutti i fusi erano pieni d'oro.

Quando il re ando' a vedere, si meraviglio' e ne fu molto soddisfatto, ma il suo cuore divenne ancora piu' avido. Cosi' fece condurre la figlia del mugnaio in una stanza molto piu' grande, piena di paglia, che anche questa volta doveva essere filata in una notte, se aveva cara la vita. La fanciulla non sapeva a che santo votarsi e piangeva; ma all'improvviso si apri' la porta e l'omino entro' dicendo: "Cosa mi dai se ti filo l'oro dalla paglia?"

"L'anello che ho al dito," rispose la fanciulla. L'omino prese l'anello, la ruota comincio' a ronzare e al mattino tutta la paglia si era mutata in oro splendente. A quella vista il re ando' in visibilio ma, non ancora sazio, fece condurre la figlia del mugnaio in una terza stanza ancora piu' grande delle precedenti, piena di paglia, e disse: "Dovrai filare anche questa paglia entro stanotte; se ci riesci sarai la mia sposa." Infatti egli pensava che da nessun'altra parte avrebbe trovato una donna tanto ricca. Quando la fanciulla fu sola, ritorno' per la terza volta l'omino e disse: "Che cosa mi dai se ti filo la paglia anche questa volta?" - "Non ho piu' nulla," rispose la fanciulla. "Allora promettimi," disse l'omino, "quando sarai regina, di darmi il tuo primo bambino." - "Chissa' come andra' a finire!" penso' la figlia del mugnaio e, del resto, messa alle strette, non sapeva che altro fare, percio' accordo' la sua promessa all'omino che, anche questa volta, le filo' l'oro dalla paglia. Quando al mattino venne il re e trovo' che tutto era stato fatto secondo i suoi desideri, la sposo'; e la bella mugnaia divenne regina.

Dopo un anno diede alla luce un bel maschietto e non si ricordava neanche piu' dell'omino, quando questi le entro' d'un tratto nella stanza a reclamare cio' che gli era stato promesso. La regina inorridi' e gli offri' tutte le ricchezze del regno, purche'‚ le lasciasse il bambino; ma l'omino disse: "No, qualcosa di vivo mi e' piu' caro di tutti i tesori del mondo." Allora la regina incomincio' a piangere e a lamentarsi, tanto che l'omino s'impietosi' e disse: "Ti lascio tre giorni di tempo: se riesci a scoprire come mi chiamo, potrai tenerti il bambino."

La regina passo' la notte cercando di ricordare tutti i nomi che mai avesse udito, invio' un messo nelle sue terre a domandare in lungo e in largo, quali altri nomi si potevano trovare. Il giorno seguente, quando venne l'omino, ella comincio' con Gaspare, Melchiorre e Baldassarre e disse tutta una lunga sfilza di nomi, ma ogni volta l'omino diceva: "Non mi chiamo cosi'." Il secondo giorno, ella mando' a chiedere come si chiamasse la gente nei dintorni e propose all'omino i nomi piu' insoliti e strani quali: Latte di gallina, Coscia di montone, Osso di balena. Ma egli rispondeva sempre: "Non mi chiamo cosi'."

Il terzo giorno torno' il messo e racconto': "Nuovi nomi non sono riuscito a trovarne, ma ai piedi di un gran monte, alla svolta del bosco, dove la volpe e la lepre si dicono buona notte, vidi una casetta; e davanti alla casetta ardeva un fuoco intorno al quale ballava un omino quanto mai buffo, che gridava, saltellando su di una sola gamba:

"Oggi fo il pane,
la birra domani, e il meglio per me
e' aver posdomani il figlio del re.
Nessun lo sa, e questo e' il sopraffino,
Ch'io porto il nome di Tremotino!"

All'udire queste parole, la regina si rallegro' e poco dopo quando l'omino entro' e le disse: "Allora, regina, come mi chiamo?" ella da principio domando': "Ti chiami Corrado?" - "No." - "Ti chiami Enrico?" - "No." - "Ti chiami forse Tremotino?"

"Te l'ha detto il diavolo, te l'ha detto il diavolo!" grido' l'omino; e per la rabbia pesto' in terra il piede destro con tanta forza, che sprofondo' fino alla cintola; poi, nell'ira, afferro' con le mani il piede sinistro e si squarcio'.


* * * FINE * * *