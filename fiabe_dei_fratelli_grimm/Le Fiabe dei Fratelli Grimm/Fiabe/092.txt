Un mercante aveva due figli, un maschietto e una femminuccia, che erano piccoli e non camminavano ancora. Egli mando' in mare due navi cariche di merci e li' c'erano tutti i suoi beni; e mentre sperava in un cospicuo guadagno, giunse la notizia che erano colate a picco. Invece di essere un riccone, egli era adesso un pover'uomo, e non gli restava altro che un campo fuori dalla citta'. Per dimenticare un po' i suoi guai, ando' nel campo; e mentre passeggiava su e giu', si trovo' accanto all'improvviso un omino nero, che gli domando' perche'‚ fosse cosi' triste e che cosa lo affliggesse tanto. Il mercante disse: "Se potessi

 aiutarmi, te lo direi." - "Chissa'," rispose l'omino nero, "forse posso; parla!" Allora il mercante gli racconto' che tutta la sua ricchezza era andata persa in mare e che gli rimaneva soltanto quel campo. "Oh! Non preoccuparti per questo," rispose l'omino. "Se mi prometti di portare qui fra dodici anni la cosa che a casa ti verra' fra le gambe per prima, avrai denaro a volonta'." Il mercante penso': E' ben poca cosa: che mai altro puo' essere se non il mio cane? Non penso' al suo piccino, acconsenti' e lascio' all'uomo una promessa scritta con tanto di sigillo; poi se ne ando' a casa.

Quando giunse a casa, il suo bambino fu cosi' contento che reggendosi alle sedie, gli ando' incontro barcollando, e gli si aggrappo' alle gambe. Allora il padre si spavento' e capi' quale promessa avesse fatto, ma poiche'‚ di denaro non ne vedeva, penso' che si fosse trattato di uno scherzo da parte dell'omino. Circa un mese piu' tardi ando' in solaio per cercare del vecchio vasellame di stagno, che voleva vendere per ricavare qualche soldo; e vide per terra un gran mucchio di denaro. A 

quella vista si rallegro', fece degli acquisti, divenne un mercante ancora piu' ricco di prima, e lascio' correre le acque per la loro china. Nel frattempo il bambino cresceva e divenne un giovane giudizioso. Ma piu' si avvicinavano i dodici anni, piu' il mercante si affliggeva, tanto che gli si leggeva in faccia il tormento. Cosi', un giorno il figlio gli domando' cosa avesse. Il padre non voleva dirlo, ma il ragazzo insistette tanto, finche'‚ egli rivelo' di averlo promesso a un omino nero, senza sapere cosa stesse facendo, e di aver ricevuto in cambio molto denaro. Aveva rilasciato una promessa scritta e sigillata, e allo scadere dei dodici anni doveva consegnarlo. Il figlio disse: "Babbo, non abbiate paura: tutto andra' bene, l'uomo nero non ha alcun potere su di me."

Il figlio si fece benedire dal sacerdote e, quando venne il momento, ando' nel campo con il padre; traccio' un cerchio e vi entrarono tutti e due. Allora venne l'omino nero e disse al vecchio: "Hai portato cio' che mi hai promesso?" Ma l'uomo taceva e il figlio domando': "Che cosa vuoi tu qui?" Disse l'omino nero: "Devo parlare con tuo padre, non con te." Il figlio rispose: "Tu hai adescato e ingannato mio padre, restituisci la promessa scritta." - "No," rispose l'omino nero, "non rinuncio al mio diritto." Parlarono ancora a lungo insieme, e finirono col mettersi 

d'accordo: il figlio non apparteneva piu' al Nemico, ma neanche a suo padre; doveva salire su una barchetta, su un fiume che scorreva giu' per la china; proprio il padre avrebbe scostato la barca con il piede, abbandonando il figlio alle acque. Cosi' il giovane prese congedo dal padre, sali' su una barchetta e il padre stesso dovette scostarla con il piede. La barchetta si capovolse, sicche'‚ la chiglia venne a galla e il ponte fini' sott'acqua; il padre credette che il figlio fosse morto, ando' a casa e si mise in lutto.

Ma la barchetta non affondo', continuo' tranquillamente il suo viaggio, e il giovane se ne stava la' dentro al sicuro; la barchetta navigo' a lungo, finche'‚ si areno' su una riva sconosciuta. Allora il giovane scese a terra e vide un bel castello davanti a s‚, e vi si diresse subito, ma quando entro' si accorse che il castello era stregato; le stanze erano vuote meno l'ultima, nella quale si imbatte'‚ in una serpe. Ma la serpe era una principessa stregata che si rallegro' al vederlo e gli disse: "Vieni, mio liberatore! Ti ho atteso per dodici anni; questo regno e' stregato e tu devi liberarlo. Questa notte verranno dodici uomini neri carichi di catene che ti chiederanno cosa sei venuto a fare qui; tu sta' zitto e non dare loro risposta, lascia che facciano di te quello che vogliono: ti tormenteranno, ti picchieranno e ti trafiggeranno; tu lasciali fare e taci: a mezzanotte devono andarsene. La seconda notte ne verranno altri dodici; e la terza ventiquattro, che ti taglieranno la testa; ma a mezzanotte cessa il loro potere, e se tu hai resistito e non hai detto neanche una parola, allora sono libera. Verro' da te e portero' l'acqua della vita, ti freghero' con quella e 

tornerai vivo e sano come prima." Egli disse: "Ti liberero' volentieri-. E tutto si svolse com'ella aveva detto: gli uomini neri non poterono strappargli neanche una parola, e la terza notte la serpe si muto' in una bella principessa che venne con l'acqua della vita e lo risuscito'. Allora ella gli salto' al collo e lo bacio', e in tutto il castello vi fu grande gioia. Fu celebrato il loro matrimonio ed egli divenne re del monte d'oro. Vivevano felici insieme e la regina partori' un bel maschietto. Erano gia' passati otto anni, quando il giovane si ricordo' di suo padre; il suo cuore si commosse e desidero' andarlo a trovare. La regina pero' non voleva lasciarlo partire e diceva: -So gia' che cio' sara' la mia disgrazia-. Ma egli non le dette pace, finche' ella acconsenti'. Quando si salutarono, ella gli diede un anello magico e disse: -Prendi questo anello e mettilo al dito; sarai subito trasportato dove desideri andare; ma devi promettermi di non desiderare che io venga da tuo padre-. Egli promise, si mise l'anello al dito e desidero' di

 trovarsi davanti alla citta' dove viveva suo padre. Ci fu immediatamente, ma quando arrivo' davanti alla porta della citta', le guardie non volevano lasciarlo entrare, poiche'‚ le sue vesti erano sfarzose ma bizzarre. Allora egli ando' su di un monte dove c'era un pastore che custodiva le pecore; scambio' gli abiti con lui, indosso' il vecchio vestito da pecoraio e cosi' entro' indisturbato in citta'. Quando giunse da suo padre, si fece riconoscere, ma il mercante disse che non voleva credere che egli fosse suo figlio; ne aveva avuto si' uno, ma era morto da un pezzo. Ma siccome vedeva che era un povero pastore bisognoso, gli avrebbe dato volentieri un piatto di minestra. Allora il pastore disse ai suoi genitori: -Io sono davvero vostro figlio: non sapete se sul mio corpo c'e' qualche voglia dalla quale possiate riconoscermi?-. -Si'- rispose la madre -nostro figlio aveva una voglia di lampone sotto il braccio destro.- Allora egli rimbocco' la 

manica della camicia, essi videro la voglia di lampone e non dubitarono piu' che fosse loro figlio. Poi egli racconto' che era il re del monte d'oro, che sua moglie era una principessa e che avevano un bel bambino di sette anni. Disse il padre: -Non lo credero' mai! Bel re davvero che se ne va in giro con un vestito da pecoraio!-. Allora il figlio ando' in collera e, senza pensare alla sua promessa, giro' l'anello e desidero' di avere con s‚ la moglie e il bambino. In un attimo essi comparvero, ma la regina piangeva e si lamentava, dicendo che egli non aveva mantenuto la sua parola e l'aveva resa infelice. Egli la placo' e cerco' di rabbonirla; ella finse di chetarsi, ma in realta' aveva intenzioni cattive. Egli la condusse fuori dalla citta', nel campo, e le mostro' il fiume dove la barchetta era stata allontanata; poi disse: -Sono stanco; siediti, voglio dormire un po' sul tuo grembo-. Le mise la testa in grembo ed ella lo spidocchio' un poco, finche'‚ egli si addormento'. Quando si fu addormentato, ella gli sfilo' l'anello dal dito, ritrasse il piede che era sotto di lui e lascio' soltanto la pantofola. Quindi prese con s‚ il bambino e desidero' di ritornare nel suo regno. Quand'egli si sveglio', si ritrovo' solo: la moglie e il bambino erano scomparsi, e cosi' pure l'anello che portava al dito; soltanto la pantofola era ancora la', come segno. "Non puoi piu' ritornare a casa dai tuoi genitori" penso'. "Direbbero che sei uno stregone. Devi metterti in cammino e andare, finche'‚ arrivi nel tuo regno." Cosi' se ne ando' finche'‚ giunse a una montagna dove tre giganti si stavano dividendo l'eredita' paterna. Quando lo videro passare lo chiamarono e

 dissero che gli ometti sono assennati: egli doveva percio' ripartire l'eredita' fra di loro. Essa consisteva in una spada: se uno la prendeva in mano e diceva: -Giu' tutte le teste, meno la mia- tutte le teste cadevano a terra. Poi c'era un mantello: chi lo indossava era invisibile. Infine un paio di stivali: chi li infilava, e desiderava di essere da qualche parte, vi era all'istante. Egli disse che dovevano dargli i tre oggetti, perche'‚ potesse constatare se erano ancora in buono stato. Allora gli diedero il mantello; egli se lo mise addosso, desidero' di essere invisibile come una mosca e subito lo divenne. -Il mantello va bene- disse. -Adesso datemi la spada.- Essi dissero: -No, non te la diamo, perche'‚ se tu dicessi: "giu' tutte le teste, meno la mia" le nostre teste cadrebbero, e soltanto tu conserveresti la tua-. Ma poi gliela diedero lo stesso a condizione che la provasse su di un albero. Cosi' fece, e constato' che anche la spada funzionava bene. 
 
 Allora egli volle provare anche gli stivali, ma i giganti dissero: -No, non te li diamo, poiche'‚ se tu li infilassi e desiderassi di essere in cima al monte, noi staremmo quaggiu' a mani vuote-. -No- diss'egli -non lo faro'.- Ed essi gli diedero anche gli stivali. Quand'egli ebbe tutti e tre gli oggetti desidero' di trovarsi sul monte d'oro, ed ecco che gia' si trovava laggiu'; i giganti erano spariti e cosi' fu divisa quell'eredita'. Avvicinandosi al castello udi' suon di flauti e violini, e la gente gli disse che sua moglie stava festeggiando le nozze con un altro principe. Allora egli indosso' il mantello, e mutatosi in una mosca, ando' a mettersi dietro alla sua sposa, invisibile a ognuno. Quando le mettevano nel piatto un pezzo di carne, egli lo prendeva e lo mangiava; e quando le versavano un bicchiere di vino, lo prendeva e lo beveva; per quanto continuassero a servirla, non aveva mai nulla nel piatto. Ella si vergognava, cosi' si alzo' e ando'

 in camera sua a piangere, ed egli la segui'. Ella disse fra s‚: -E' il diavolo che mi sta addosso? Non e' ancora venuto il mio liberatore?-. Allora egli le diede due belle sberle e disse: -Non e' venuto il tuo liberatore? E' lui, perfida, che ti sta addosso! Ho meritato questo da te?-. Poi ando' nella sala e annuncio' che le nozze erano finite poiche'‚ lui era ritornato. Allora fu schernito da re, principi e consiglieri che erano riuniti la'. Ma egli non fece tante parole e domando' se si decidevano ad andarsene o no. Quelli volevano catturarlo, ma egli trasse la spada e disse: -Giu' tutte le teste, meno la mia!-. Allora tutte le teste rotolarono per terra, ed egli fu di nuovo re del monte d'oro.


* * * FINE * * *