C'era una volta un galletto e una gallinella che volevano fare un viaggio insieme. Il galletto costrui' una bella carrozza con quattro ruote rosse, e vi attacco' quattro topolini. Poi sali' con la gallinella e partirono. Incontrarono un gatto che disse loro: -Dove andate?- Il galletto rispose:-Via! Come saetta! A casa sua Messer Babau mi aspetta!--Prendetemi con voi- disse il gatto. Il galletto rispose: -Volentieri; sali dietro, per non rischiare di cadere davanti:Attenti voi! Udite! Le mie ruote rosse voglio pulite! Or devono girare! I ratti fischiare! E via! Come saetta! A casa sua Messer Babau mi aspetta!-Poi arrivarono una macina, un uovo, un'anatra, uno spillo e infine un ago. Tutti salirono in carrozza; ma quando giunsero a casa di Messer Babau, Messer Babau non c'era. I topolini condussero la carrozza nel fienile, il galletto e la gallinella volarono su di un bastone, il gatto si accomodo' nel camino, l'anatra si appollaio' sul manico della pompa, lo spillo si conficco' nel cuscino della sedia, l'ago in quello del letto, la macina si mise sopra la porta e l'uovo si avvolse nell'asciugamano. In quel mentre ritorno' a casa Messer Babau, ando' al camino per accendere il fuoco e il gatto gli getto' in faccia la cenere. Allora corse in cucina per lavarsi ma, quando si avvicino' alla pompa, l'anatra gli schizzo' l'acqua addosso; volle asciugarsi nell'asciugamano e l'uovo gli rotolo' sulla faccia, si ruppe e gli impiastriccio' gli occhi. Volle riposarsi e si mise a sedere, e lo punse lo spillo; allora incollerito ando' a letto, ma come ebbe posato la testa sul cuscino, lo punse l'ago. Pieno di rabbia, si stava precipitando fuori di casa, ma quando giunse alla porta la macina salto' giu' e l'ammazzo'.


* * * FINE * * *