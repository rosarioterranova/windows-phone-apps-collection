C'era una volta un pover'uomo che non poteva piu' dar da mangiare al suo unico figlio. Il figlio allora disse: -Caro padre, vivete cosi' miseramente, e non potete piu' darmi il pane; me ne voglio andare e vedere come riesco a cavarmela nel mondo-. Il padre gli diede allora la sua benedizione e prese commiato da lui con gran tristezza. Il figlio si fece soldato e raggiunse il campo di battaglia. Quando si trovo' di fronte al nemico, la situazione si fece difficile: piovevano pallottole e i suoi camerati cadevano da ogni parte. Infine cadde anche il loro capitano e i rimanenti volevano fuggire, ma il giovane usci' dalle file e li incoraggio' gridando: -Non abbandoniamo la nostra patria!-. Allora gli altri lo seguirono, ed egli parti' di nuovo all'assalto del nemico e lo sconfisse. Quando al re giunse la notizia che a lui solo doveva la vittoria, ne fece un uomo potente e di riguardo, e gli diede dei gran tesori.

Il re aveva una figlia, bella ma stravagante. Ella aveva fatto uno strano voto: chi voleva diventare suo signore e sposo, doveva promettere di non sopravviverle. Nel caso che fosse morta per prima, egli doveva farsi seppellire vivo con lei. Nel caso inverso, ella avrebbe fatto lo stesso. Questo voto aveva scoraggiato tutti i pretendenti, poiche'‚ ognuno temeva di dover scendere vivo nella tomba. Il giovane fu uno dei primi a vedere alla corte del re la bella figlia, e fu cosi' rapito dalla sua avvenenza che la chiese in moglie a suo padre. Allora il re rispose: -Chi sposa mia figlia non deve aver paura di scendere vivo nella tomba- e gli racconto' lo strano voto che ella aveva fatto. Ma il suo amore era cosi' grande che egli diede la propria promessa senza pensare al pericolo e le nozze furono celebrate con gran pompa. Vissero per un po' felici e contenti; ma avvenne che la giovane regina si ammalo' e nessun medico pot‚ guarirla, cosicche'‚ mori'. E, di fronte alla morta, lo sposo si ricordo' con spavento di aver promesso di lasciarsi seppellire vivo con lei.

Il vecchio re fece presidiare ogni porta perche'‚ non fuggisse e disse che egli doveva mantenere cio' che aveva promesso. Il giorno in cui il cadavere fu deposto nella cripta regale, anch'egli fu condotto giu', e il portone fu chiuso e sprangato. Accanto alla bara c'era un tavolo, e sopra vi era un lume, quattro pani e quattro bottiglie di vino. Terminata questa provvista, egli sarebbe morto di fame. Ora se ne stava la', vicino alla bara, in grande affanno e tristezza, e ogni giorno mangiava soltanto un pezzetto di pane e beveva soltanto un sorso di vino, eppure vedeva la morte avvicinarsi sempre di piu'. Un giorno successe che egli vide una serpe strisciare fuori da un angolo della cripta e avvicinarsi al cadavere. E, pensando che venisse per morderlo, trasse la spada e disse: -Finche'‚ sono vivo, non la toccherai- e taglio' la serpe in tre pezzi. Poco dopo una seconda serpe striscio' fuori dall'angolo, ma quando vide l'altra morta e fatta a pezzi, se ne ando' e ritorno' quasi subito con tre foglie verdi in bocca. Poi prese i tre pezzi della serpe, li riaccosto', e su ogni ferita mise una foglia. Subito i pezzi si ricongiunsero, la serpe si mosse e riacquisto' la vita, e corse via con la compagna. Ma le foglie erano rimaste per terra e l'uomo, che aveva visto tutto, penso': "Quale forza meravigliosa devono contenere queste foglie! Se hanno risuscitato il serpente, forse potranno giovare anche a un essere umano." Cosi' le raccolse e ne mise una sulla bocca della morta, le altre due sugli occhi. E subito il sangue si mosse nel corpo, sali' al pallido volto, che si tinse di rosa.

Ella respiro', apri' gli occhi e disse: -Ah, Dio, dove sono?-. -Sei con me, cara moglie- egli rispose, e le diede un po' di vino e un po' di pane perche'‚ riprendesse vigore, e le racconto' tutto quello che era accaduto e come l'avesse risuscitata. Allora ella si alzo' felice e insieme bussarono alla porta, cosi' forte che le guardie sentirono e avvertirono il re. E il re stesso verme ad aprire la porta. Li trovo' entrambi freschi e sani, li condusse di sopra e si rallegrarono insieme perche'‚ ogni pena era vinta. Ma il giovane re prese le tre foglie, le diede a un servo fedele e disse: -Serbale con cura e portale sempre con te chissa', forse potranno aiutarci ancora-. Dopo che l'uomo ebbe risuscitato la moglie, pero', fu come se il cuore di lei fosse mutato. E, dopo un certo periodo di tempo, quando si misero in mare per recarsi dal vecchio padre di lui, ella dimentico' del tutto il grande amore e la fedelta', e concepi' un'insana passione per il pilota. E una volta che il giovane re giaceva addormentato, fu cosi' perfida da dire al pilota: -Vieni ad aiutarmi: lo getteremo in acqua e torneremo indietro. Diro' che e' morto e che tu sei degno di divenire mio sposo e di ereditare la corona di mio padre-. Poi una afferro' l'uomo per la testa, l'altro per i piedi e lo gettarono in mare perche'‚ annegasse Il crimine sarebbe riuscito se il servo fedele non avesse visto tutto. Questi stacco' in segreto una barchetta dalla nave e ando' alla ricerca del corpo finche'‚ lo ripesco'. Poi prese le tre foglie della serpe, gliele mise sulla bocca e sugli occhi ed egli torno' subito in vita. Allora egli disse al servo: -Remeremo giorno e notte per giungere prima degli altri dal vecchio re-.

Ma il re quando li vide arrivare si meraviglio' e disse: -Che cosa vi e' successo?-. Allora il giovane re gli racconto' tutto e il vecchio disse: -Non posso credere che mia figlia abbia agito cosi' male-. E li fece entrare in una stanza segreta, dove rimasero nascosti a tutti. Poco dopo giunse la nave e la donna si presento' al padre con aria afflitta. Egli disse: -Figlia mia, perche'‚ vieni sola, dov'e' tuo marito?-. -Ah- rispose ella simulando tristezza -si e' ammalato improvvisamente durante il viaggio ed e' morto; questo buon pilota mi ha soccorsa e sa come sono andate le cose.- Allora il re apri' la stanza e fece uscire i due. Vedendo il marito la donna fu come colpita dal fulmine, cadde in ginocchio e imploro' grazia. Ma il re disse: -Nessuna grazia! Egli era pronto a morire con te, mentre tu lo hai ucciso nel sonno. Devi avere la pena che ti meriti-. La misero con il pilota in una nave che faceva acqua e li spinsero in mare.


* * * FINE * * *