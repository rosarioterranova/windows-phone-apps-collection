Un gatto aveva fatto conoscenza con un topo e gli aveva tanto vantato il grande amore e l'amicizia che gli portava, che alla fine il topo acconsenti' ad abitare con lui; avrebbero governato insieme la casa. "Ma per l'inverno dobbiamo provvedere, altrimenti patiremo al fame," disse il gatto, "e tu, topolino, non puoi arrischiarti dappertutto senno' finirai col cadermi in trappola!" Il buon consiglio fu seguito e comprarono un pentolino di strutto. Ma non sapevano dove metterlo; finalmente, pensa e ripensa, il gatto disse: "Non so dove potrebbe essere piu' al sicuro che in chiesa; la' nessuno osa commettere un furto: lo mettiamo sotto l'altare e non lo tocchiamo prima di averne bisogno." Il pentolino fu messo al sicuro ma il gatto non tardo' ad avere voglia di strutto, e disse al topo: "Volevo dirti, topolino, che mia cugina mi ha pregato di farle da compare: ha partorito un piccolo, bianco con macchie brune, e devo tenerloa battesimo. Lasciami uscire oggi e sbriga da solo le faccende di casa." - "Va bene," rispose il topo, "va pure e se mangi qualcosa di buono pensa a me: un goccio di quel rosso vino puerperale lo berrei volentieri anch'io!" Ma non c'era niente di vero: il gatto non aveva cugine ne' l'avevano richiesto come padrino. Ando' dritto in chiesa, si avvicino quatto quatto al pentolino di strutto, si mise a lecccare e lecco via la pellicola di grasso. Poi se ne ando' a zonzo per i tetti della citta' per tutto il resto della giornata: si guardo' intorno, si mise steso al sole e continuava a leccarsi i baffi ogni qualvolta pensava al pentolino. Non ritorno' a casa che alla sera. "Eccoti qua," disse il topo, "hai di certo passato una giornata allegra. Che nome hanno messo al piccolo?" - "Pellepappata," rispose il gatto tutto d'un fiato. "Che strano nome," disse il topo, "e' frequente nella vostra famiglia?" - "Che c'e' di strano," rispose il gatto, "non e' certo peggio di Rubabriciole, il nome dei tuoi figliocci!"

Poco tempo dopo al gatto torno' la voglia di strutto. Cosi' disse al topo: "Devi farmi un'altra volta il piacere di badare alla casa da solo; mi vogliono di nuovo come padrino e siccome il piccolo stavolta ha un cerchio bianco intorno al collo, non posso rifiutare." Ancora una volta il topo acconsenti', e di nuovo il gatto corse di soppiatto fino alla chiesa e fini' col divorare meta' del contenuto del pentolino. "E' proprio vero: nulla e' piu' gustoso di quello che si mangia da soli" ed era tutto contento della sua giornata quando al tramonto rientro' a casa. Il topo gli chiese della giornata appena trascorsa e poi: "Questo piccolo qui come l'avete chiamato?" - "Mezzopappato," si lascio' scappare il gatto. "Mezzopappato! che razza di nome," esclamo' il topo, "sono sicuro che non esiste nemmeno sul calendario!"

Ben presto al gatto torno' l'acquolina in bocca e, poiche' non c'e' due senza tre, disse al topo: "Devo fare di nuovo il padrino. Questa volta il piccolo e' tutto nero e ha solo le zampe bianche: in tutto il resto del corpo non ha un solo pelo bianco. Questo capita solo una volta ogni due anni: mi lasci andare?" - "Pellepappata e Mezzopappato," rimugino' il topo a voce alta, "sono nomi che mi impensieriscono!" - "Tu te ne stai col tuo giubbone grigio scuro e la tua lunga coda tappato in casa, e va a finire che ti monti la testa! Succede cosi' quando non si esce mai!" disse il gatto risentito e usci'. Quel golosone del gatto arrivo' in chiesa e ovviamente divoro' utto il pentolone di strutto: "Solo quando si e' finito tutto si sta in pace!" disse a se stesso e torno' a casa solo a notte fonda e ben pasciuto. Il topo, che nel frattempo aveva sbrigato tutte le faccende e rimesso in ordine la casa, anche questa volta gli chiese che nome avessero dato al terzo piccino. "Beh, non ti piacera' di certo," disse il gatto, "si chiama Tuttopappato!" - "Tuttopappato, certo che e' proprio un nome bizzarro, io non l'ho mai visto scritto. Che vorra mai dire?" ma poiche' era stanco scosse il capo, si acciambello' e si addormento'.

Da allora piu' nessuno chiese al gatto di fare da padrino. Giunto l'inverno, quando ormai fuori non si trovavapiu' nulla, il topo si ricordo della loro provvista di strutto e disse: "Vieni gatto, andiamo dove abbiamo messo in serbo il nostro pentolino di grasso, ce la godremo." - "Certo," rispose il gatto aggiungendo tra se' e se' "te la godrai come a mangiar aria fritta!" Si missero in cammino e quando arrivarono la pentola era ancora al suo posto, ma completamente vuota. "Ah," esclamo' il topo, "ora capisco quel che e' successo, ora mi e' tutto chiaro. Bell'amico che sei! Hai divorato tutto quando hai fatto da compare: prima pellepappata, poi mezzopappato poi..." - "Vuoi tacere," disse il gatto, "ancora una parola e ti mangio!"

"Tuttopappato," fini' di dire in quell'istante il topo. Cosi' il gatto con un balzo l'afferro' e ne fece un sol boccone. Vedi, cosi' va il mondo.


* * * FINE * * *