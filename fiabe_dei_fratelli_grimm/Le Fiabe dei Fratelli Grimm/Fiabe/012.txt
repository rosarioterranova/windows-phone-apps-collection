C'era una volta un uomo e una donna che da molto tempo desideravano invano un bimbo. Finalmente la donna scopri' di essere in attesa. Sul retro della loro casa c'era una finestrella dalla quale si poteva vedere nel giardino di una maga, pieno di fiori ed erbaggi di ogni specie. Nessuno, tuttavia, osava entrarvi. Un giorno la donna stava alla finestra e, guardando il giardino vide dei meravigliosi raperonzoli in un'aiuola. Subito ebbe voglia di mangiarne e, siccome sapeva di non poterli avere, divenne magra e smunta a tal punto che il marito se ne accorse e, spaventato, gliene domando' la ragione. "Ah! Moriro' se non riesco a mangiare un po' di quei raperonzoli che crescono nel giardino dietro casa nostra." L'uomo, che amava la propria moglie, penso' fra s': "Costi quel che costi, devi riuscire a portargliene qualcuno." Cosi', una sera, scavalco' il muro, colse in tutta fretta una manciata di raperonzoli e li porto' a sua moglie La donna si preparo' subito un'insalata e la mangio' con avidita'. Ma i raperonzoli le erano piaciuti a tal punto che il giorno dopo la sua voglia si triplico'. L'uomo capi' che non si sarebbe chetata, cosi' penetro' ancora una volta nel giardino. Ma grande fu il suo spavento quando si vide davanti la maga che incomincio' a rimproverarlo aspramente per aver osato entrare nel giardino a rubarne i frutti. Egli si scuso' come pot'‚ raccontando delle voglie di sua moglie e di come fosse pericoloso negarle qualcosa in quel periodo. Infine la maga disse: "Mi contento di quel che dici e ti permetto di portar via tutti i raperonzoli che desideri, ma a una condizione: mi darai il bambino che tua moglie mettera' al mondo." Impaurito, l'uomo accetto' ogni cosa e quando sua moglie partori', subito comparve la maga, diede il nome di Raperonzolo alla bimba e se la porto' via.

Raperonzolo divenne la piu' bella bambina del mondo, ma non appena compi' dodici anni, la maga la rinchiuse in una torre alta alta che non aveva scala n‚ porta, ma solo una minuscola finestrella in alto. Quando la maga voleva salirvi, da sotto chiamava:
"Oh Raperonzolo, sciogli i tuoi capelli
che per salir mi serviro' di quelli."
Raperonzolo aveva infatti capelli lunghi e bellissimi, sottili come oro filato. Quando la maga chiamava, ella scioglieva le sue trecce, annodava i capelli in alto, al contrafforte della finestra, in modo che essi ricadessero per una lunghezza di venti braccia, e la maga ci si arrampicava.

Un giorno un giovane principe venne a trovarsi nel bosco ove era la torre, vide la bella Raperonzolo alla finestra e la udi' cantare con voce cosi' dolce che tosto se ne innamoro'. Egli si disperava poiche'‚ la torre non aveva porta e nessuna scala era alta a sufficienza. Tuttavia ogni giorno si recava nel bosco, finche'‚ vide giungere la maga che cosi' parlo':
"Oh Raperonzolo, sciogli i tuoi capelli
che per salir mi serviro' di quelli!"
Cosi' egli capi' grazie a quale scala si poteva penetrare nella torre. Si era bene impresso nella mente le parole che occorreva pronunciare, e il giorno seguente, all'imbrunire, ando' alla torre e grido':
"Oh Raperonzolo, sciogli i tuoi capelli
che per salir mi serviro' di quelli!"
Ed ecco, ella sciolse i capelli e non appena questi toccarono terra egli vi si aggrappo' saldamente e fu sollevato in alto.

Raperonzolo da principio si spavento', ma ben presto il giovane principe le piacque e insieme decisero che egli sarebbe venuto tutti i giorni a trovarla. Cosi' vissero felici e contenti a lungo, volendosi bene come marito e moglie. La maga non si accorse di nulla fino a quando, un giorno, Raperonzolo prese a dirle: "Ditemi, signora Gothel, come mai siete tanto piu' pesante da sollevare del giovane principe?" - "Ah, bimba sciagurata!" replico' la maga, "cosa mi tocca sentire!" Ella comprese di essere stata ingannata e ando' su tutte le furie. Afferro' allora le belle trecce di Raperonzolo, le avvolse due o tre volte intorno alla mano sinistra, prese le forbici con la destra e "zic zac," le taglio'. Indi porto' Raperonzolo in un deserto ove ella fu costretta a vivere miseramente e, dopo un certo periodo di tempo, diede alla luce due gemelli, un maschio e una femmina.

La stessa sera del giorno in cui aveva scacciato Raperonzolo, la maga lego' le trecce recise al contrafforte della finestra e quando il principe giunse e disse:
"Oh Raperonzolo, sciogli i tuoi capelli
che per salir mi serviro' di quelli!"
ella lascio' cadere a terra i capelli. Come fu sorpreso il principe quando trovo' la maga al posto dell'amata Raperonzolo! "Sai una cosa?" disse la maga furibonda "per te, ribaldo, Raperonzolo e' perduta per sempre!" Il principe, disperato, si getto' giu' dalla torre: ebbe salva la vita, ma perse la vista da entrambi gli occhi. Triste erro' per i boschi nutrendosi solo di erbe e radici e non facendo altro che piangere. Alcuni anni piu' tardi, capito' nello stesso deserto in cui Raperonzolo viveva fra gli stenti con i suoi bambini. La sua voce gli parve nota, e nello stesso istante anch'ella lo riconobbe e gli salto' al collo. Due lacrime di lei gli inumidirono gli occhi; essi si illuminarono nuovamente, ed egli pot‚ vederci come prima.


* * * FINE * * *