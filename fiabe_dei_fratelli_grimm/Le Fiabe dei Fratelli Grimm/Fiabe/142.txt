C'era una volta due fratelli, uno ricco e l'altro povero. Ma il ricco non dava niente al povero e questi doveva provvedere con fatica al proprio sostentamento, commerciando in granaglie; e spesso gli andava cosi' male, che non aveva il pane per sua moglie e i suoi bambini. Un giorno, mentre stava attraversando il bosco con il suo carro, scorse da un lato una grande montagna brulla; e poiche'‚ non l'aveva mai vista, si fermo' e l'osservo' meravigliato. Mentre se ne stava la' fermo vide venire dodici omoni dall'aspetto selvaggio e, credendo che fossero briganti, spinse il suo carro nella macchia, sali' su di un albero e stette a vedere cosa succedeva. I dodici uomini andarono davanti alla montagna e gridarono: -Monte Semsi, monte Semsi, apriti!-. Subito il monte brullo si apri' nel 


mezzo, i dodici entrarono e, quando furono dentro, il monte si richiuse. Ma dopo poco si riapri' e gli uomini uscirono, portando dei sacchi pesanti sulla schiena; e quando si trovarono tutti quanti di nuovo alla luce del giorno, dissero: -Monte Semsi, monte Semsi, chiuditi!-. Allora il monte si richiuse, senza che si potesse piu' vedere alcun passaggio, e i dodici se ne andarono. Quando furono scomparsi, il pover'uomo scese dall'albero, curioso di sapere quale segreto si 

celasse in quel monte. Ando' la' davanti e disse: -Monte Semsi, monte Semsi, apriti!- e il monte si apri' anche davanti a lui. Egli entro', e il monte era tutta una caverna piena d'oro e d'argento, e dietro c'erano dei grandi mucchi di perle e sfavillanti pietre preziose, ammucchiate come il grano. Il povero non sapeva proprio cosa dovesse fare e se potesse prendere un po' di quei tesori. Infine si riempi' le tasche d'oro, ma lascio' stare le perle e le pietre preziose. Quando

 usci' fuori, torno' a dire: -Monte Semsi, monte Semsi, chiuditi!-. Subito il monte si chiuse, ed egli se ne ando' a casa con il suo carro. Ora egli non doveva piu' preoccuparsi: con quell'oro poteva procurare il pane e anche il vino per la moglie e i figli; viveva felice e contento, dando ai poveri e facendo del bene 
 
 a tutti. Quando il denaro fini', ando' dal fratello, si fece prestare uno staio e ne prese dell'altro; ma i grandi tesori non li tocco'. Quando volle prenderne per la terza volta, torno' dal fratello a farsi prestare lo staio. Ma quello gia' da un pezzo invidiava la sua ricchezza e gli agi di cui godeva in casa, e non riusciva a capire di dove venisse quella fortuna, n‚ cosa facesse suo fratello con lo staio. Allora escogito' un'astuzia e spalmo' il fondo dello staio di pece; e quando gli fu restituito, c'era rimasta attaccata una moneta d'oro. Subito ando' dal fratello e gli domando': -Che cosa hai misurato con lo 
 
 staio?-. -Grano e orzo- rispose l'altro. Allora gli mostro' la moneta d'oro e lo minaccio' di citarlo in giudizio se non diceva la verita'. Percio' il fratello gli racconto' com'erano andate le cose. Il ricco fece subito attaccare un carro, ando' nel bosco, e meditava di portar via ben altri tesori. Quando giunse davanti al monte, grido': -Monte Semsi, monte Semsi, apriti!-. Il monte si apri', ed egli entro'. Tutte le ricchezze erano davanti a lui, e per un bel 
 
 po' egli non seppe cosa prender per primo; alla fine raccolse le gemme, quante poteva portarne, e si appresto' a uscire. Torno' indietro, ma siccome non aveva altro in mente che i tesori, aveva dimenticato il nome del monte e grido': -Monte Simeli, monte Simeli, apriti!-. Ma, non essendo il nome giusto, il monte non si apri' e rimase chiuso. Allora s'impauri', ma piu' ci pensava, piu' gli si confondevano le idee, e tutti i tesori non gli servivano a nulla. La sera il monte si apri', entrarono i dodici briganti, e vedendolo, si misero a ridere e dissero: -Merlo, finalmente ti abbiamo pescato! Pensavi forse che non ci 
 
 fossimo accorti che eri entrato due volte? Non riuscivamo a prenderti, ma una terza volta non uscirai di qui!-. Allora egli grido': -Non ero io, era mio fratello!-. Ma ebbe un bel chieder grazia! Checche'‚ dicesse, gli mozzarono la testa.


* * * FINE * * *