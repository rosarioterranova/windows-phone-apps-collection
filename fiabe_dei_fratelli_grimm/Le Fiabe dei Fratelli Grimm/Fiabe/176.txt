Quando Dio ebbe terminato di creare il mondo, decise di assegnare a tutte le creature un termine della vita e venne l'asino e chiese: «Signore, quanto tempo debbo vivere?». «Trent'anni», rispose il Signore, «va bene?» «Ah, Signore», rispose l'asino, «e' ben un lungo periodo, penso alla mia vita faticosa, da mattina a sera a portar pesi, a trascinar sacchi di grano al mulino, perche' siano gli altri due che mangiano il pane, e, per tutto incoraggiamento ricevo pedate e botte. 

Condonami un pezzo di questa vita cosi' lunga!» Dio ebbe pieta' e gli condono' diciotto anni. L'asino se ne ando' consolato e si presento' il cane. «Quanto tempo vuoi vivere», gli chiese Dio, «all'asino trent'anni paiono troppi, ma sarai contento.» «Signore», rispose il cane, «e' questa la tua volonta'! Pensa quanto debbo correre! Le mie zampe non resisteranno cosi' a lungo, e se perdo la voce per abbaiare, i denti per mordere, cosa mi restera' se non fuggire guaiendo da un angolo all'altro?» Dio vide che aveva ragione e gli condono' dodici anni. Poi venne la scimmia. «Sei certo contenta di vivere trent'anni», le disse Dio, «non hai bisogno di lavorare come l'asino e il cane e sei sempre allegra.» «Ah, Signore, cosi' pare, ma non e'. Se piove la manna io non ho cucchiaio! Devo sempre far smorfie e scherzi perche' la gente rida, e la mela che mi danno, a morderla e' sempre acida. Quante volte lo scherzo nasconde la tristezza! Io per trent'anni non ci resisto.» Dio fu pietoso e le condono' dieci anni.
 
 Alla fine comparve l'uomo, era allegro e fresco e sano e prego' Dio di fissargli un termine.
 «Devi vivere trent'anni», disse il Signore «bastano?» «Che vita breve», esclamo' l'uomo, «quando avro' costruito la mia casa, e il fuoco brillera' nel mio focolare, quando avro' piantato gli alberi, che fioriranno e porteranno frutti, e pensero' a godermi la vita, allora sara' ora di morire. Oh, Signore, prolunga il mio tempo!» «Ti daro' i diciotto anni dell'asino», disse Dio. «Non bastano», rispose l'uomo. «Avrai i dodici anni del cane.» «Sempre troppo poco.» «Bene, disse Dio, ti daro' anche i dieci anni della scimmia, ma non di piu'.» L'uomo se ne ando', ma non era soddisfatto.
 
 Cosi' l'uomo visse settant'anni. I primi trenta sono i suoi anni umani e passano in fretta, egli e' sano e allegro, lavora di buona volonta', e' contento d'essere al mondo. Poi seguono i diciotto anni dell'asino, e gli viene imposta una soma dietro l'altra, deve portar grano perche' altri si nutrano e botte e pedate sono il compenso dei suoi fedeli servigi. Poi vengono i dodici anni del cane: sta in un angolo, brontola e non ha piu' denti per masticare. E, passato questo tempo, i dieci anni della scimmia sono la sua conclusione. L'uomo si fa stolto e demente, fa sciocchezze e diventa lo zimbello dei bambini.