Nei vecchi tempi, ogni cosa aveva un senso, un suono ed un significato. Il martello del fabbro risuonava e gridava: «bat-ti-lo, bat-ti-lo». E la pialla del falegname, frusciando faceva: «tru-cio-li, tru-cio-li». E quando il mulino con la sua ruota cominciava a battere, cio' voleva dire: «Aiutami-buon-dio, aiutami-buon-dio». E il mugnaio era un imbroglione e lo metteva in moto, il mulino parlava chiaro e diceva: «chi-e'-la', chi-e'-la'». Poi in fretta rispondeva: «il mugnaio, il mugnaio». E poi in frettissima: «ruba svelto, ruba svelto, di un ottavo tre settimi». A quel tempo anche gli uccelli avevano un linguaggio, e tutti li capivano. o'ggi si sente solo cinguettare, squittire, zuffolare, e qualche volta una musica senza parole. Ed ecco che gli uccelli si misero in testa di

 non restar piu' senza capo e di eleggersi un re. Solo uno era contrario, la pavoncella, libera era vissuta e libera voleva morire, e gridava affannosamente volando qui e la'. «Via di qui, via di qui.» Si rifugio' nelle paludi solitarie ed abbandonate, e non si fece piu' vedere dai suoi simili. Ora gli uccelli volevano discutere la cosa e una bella mattina di maggio si radunarono dai boschi ai campi. C'erano aquile, fringuelli, civette e cornacchie, allodole e passeri - non mi va di nominarli tutti. Vennero persino il cuculo e l'upupa, il suo sagrestano, come si dice, perche' si fa sempre sentire un paio di giorni prima. Agli stormi si uni' anche un piccolo uccellino, che ancora non aveva nome. La gallina, che non sapeva niente di tutta la faccenda, molto si stupi' di quella grande assemblea: «Co-co-co-cosa c'e'?», ma chioccio' il gallo la tranquillizzo' e le disse: «son-tutti-ricchi-chi», e poi le racconto' quello che volevano fare. Gli uccelli stabilirono che avrebbero fatto re chi volava piu' in alto. All'udirli, una raganella, 
 
 che se ne stava fra i cespugli, li mise in guardia gridando: «bagnato, bagnato, bagnato» e voleva dire che ci sarebbero state lacrime. Ma la cornacchia disse: «gra-cida, gra-cida, tutto sarebbe filato liscio». Stabilirono di levarsi a volo proprio in quel mattino cosi' bello, subito, perche' poi nessuno protestasse e dicesse: «Sarei arrivato anch'io cosi' alto, ma si era fatto sera e non ho potuto». Ad un dato segnale, tutto lo stormo prese il volo. Dal campo si alzo' la polvere e fu tutto un frullo d'ali, un fremito ed un battito. Pareva che passasse una nuvola nera. Presto gli uccelli piu' piccoli rimasero indietro, non erano piu' in grado di proseguire e ricaddero a terra. I piu' grandi ressero piu' a lungo, ma nessuno fu in grado di gareggiare con l'aquila, che volava tanto in alto che avrebbe potuto cavar gli occhi al sole. 
 
 Quando vide che gli altri non potevano piu' raggiungerla penso': «Perche' volare ancora piu' in alto? Tanto sei tu il re». E prese a scendere. Gli uccelli di sotto le gridavano ad una voce: «Tu sarai il nostro re, nessuno e' volato piu' in alto». «Ed io?», strillo' l'uccellino senza nome, che si era nascosto fra le piume, sul petto dell'aquila. E siccome non era stanco, prese il volo e volo' cosi' in alto che gli riusci' di vedere Dio sul trono. Ma quando fu arrivato lassu', ripiego' le ali, discese e strillo' con una vocina sottile: «Il re sono io, il re sono io». «Tu nostro re?», gridarono gli uccelli furiosi «con l'imbroglio e l'astuzia ci sei arrivato!» Posero cosi' un'altra condizione, sarebbe stato re chi sapesse andare piu' giu', nella terra. Come starnazzo' l'oca, con il suo petto largo di nuovo sul terreno, come fu veloce il gallo a farsi un buco starnazzando. L'anitra se la cavo' assai male, salto' in un fosso, ma si slogo' una zampa e barcollo' fino al vicino stagno, gridando: «hai-che-pegola, hai-che-pegola».
 
 Il piccino senza nome cerco' il buco di un topino, ci si caccio' dentro e, con la sua vocina sottile grido': «Re sono io. Re sono io». «Tu, nostro re?», gridarono gli uccelli, ancora piu' furiosi. «Credi che la malizia ti valga a qualche cosa?» Pensarono di tenerlo prigioniero e di farlo morire di fame nel suo buco. A guardia ci misero il gufo: non doveva lasciar uscire quel briccone, se ci teneva alla vita! Quando si fece sera, gli uccelli, sfiniti dallo strapazzo di tutto quel volare, se ne andarono a letto con mogli e figli. Solo il gufo rimase accanto al buco del sorcio e continuava a fissarlo con i suoi occhiacci. Intanto, anche lui era stato preso dalla stanchezza e penso': «Un occhio lo puoi chiudere, basta l'altro a vegliare. Certo quel piccolo brigante non uscira' dal buco!». Chiuse un occhio, e con l'altro guardo' fisso il buco del topolino. Il piccolo fece capolino e voleva scappar via, ma il gufo gli si paro' davanti, e lui ritiro' la testa.
 
 Poi il gufo torno' ad aprire l'occhio e chiuse l'altro cosi' a turno, per tutta la notte.
 Ma quando torno' a chiudere un occhio, dimentico' di aprire l'altro, e appena tutti e due furono chiusi, s'addormento'. Il piccino se ne accorse e volo' via. Da allora il gufo non osa piu' farsi vedere di giorno, se no gli altri uccelli gli saltano addosso e gli arruffano le penne. Si alza a volo solo di notte, ma odia e perseguita i topi, che fanno dei buchi tanto brutti. Anche l'uccellino non si fa vedere volentieri, perche' teme, che se lo prendono, gli fanno rimetterci la vita. Si infila ben profondo nella macchia e quando e' ben al sicuro, grida di tanto in tanto: «Re sono io, re sono io».
 
 E gli altri uccelli, per scherno, lo chiamano «Re di macchia». Nessuno di certo e' piu' felice dell'allodola, che non deve obbedire al re di macchia. Appena si alza il sole, eccola che si leva al volo nell'aria e grida: «Ah-qui-com'e'-bello! ah-qui-com'e'-bello!».