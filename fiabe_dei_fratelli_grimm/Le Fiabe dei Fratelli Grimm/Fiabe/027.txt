Un uomo aveva un asino che lo aveva servito assiduamente per molti anni; ma ora le forze lo abbandonavano e di giorno in giorno diveniva sempre piu' incapace di lavorare. Allora il padrone penso' di toglierlo di mezzo, ma l'asino si accorse che non tirava buon vento, scappo' e prese la via di Brema: la', pensava, avrebbe potuto fare parte della banda municipale. Dopo aver camminato un po', trovo' un cane da caccia che giaceva sulla strada, ansando come uno sfinito dalla corsa. "Perche'‚ soffi cosi'?" domando' l'asino. "Ah," rispose il cane, "siccome sono vecchio e divento ogni giorno piu' debole e non posso piu' andare a caccia, il mio padrone voleva accopparmi, e allora me la sono data a gambe; ma adesso come faro' a guadagnarmi il pane?" - "Sai?" disse l'asino. "Io vado a Brema a fare il musicante, vieni anche tu e fatti assumere nella banda." Il cane era d'accordo e andarono avanti. Poco dopo trovarono per strada un gatto dall'aspetto molto afflitto. "Ti e' andato storto qualcosa?" domando' l'asino. "Come si fa a essere allegri se ne va di mezzo la pelle? Dato che invecchio, i miei denti si smussano e preferisco starmene a fare le fusa accanto alla stufa invece di dare la caccia ai topi, la mia padrona ha tentato di annegarmi; l'ho scampata, e' vero, ma adesso e' un bel pasticcio: dove andro'?" - "Vieni con noi a Brema: ti intendi di serenate, puoi entrare nella banda municipale." Il gatto acconsenti' e ando' con loro. Poi i tre fuggiaschi passarono davanti a un cortile; sul portone c'era il gallo del pollaio che strillava a piu' non posso. "Strilli da rompere i timpani," disse l'asino, "che ti piglia?" - "Ho annunciato il bel tempo," rispose il gallo, "perche'‚ e' il giorno in cui la Madonna ha lavato le camicine a Gesu' Bambino e vuol farle asciugare; ma domani, che e' festa, verranno ospiti, e la padrona di casa, senza nessuna pieta', ha detto alla cuoca che vuole mangiarmi lesso, cosi' questa sera devo lasciarmi tagliare il collo. E io grido a squarciagola finche'‚ posso." - "Macche'‚ Cresta rossa," disse l'asino, "vieni piuttosto con noi, andiamo a Brema; qualcosa meglio della morte lo trovi dappertutto; tu hai una bella voce e, se faremo della musica tutti insieme, sara' una bellezza!" Al gallo piacque la proposta e se ne andarono tutti e quattro.

Ma non potevano raggiungere Brema in un giorno e la sera giunsero in un bosco dove si apprestarono a passare la notte. L'asino e il cane si sdraiarono sotto un albero alto, mentre il gatto e il gallo salirono sui rami, ma il gallo volo' fino in cima, dov'egli era piu' al sicuro. Prima di addormentarsi guardo' ancora una volta in tutte le direzioni, e gli parve di vedere in lontananza una piccola luce, cosi' grido' ai compagni che, non molto distante, doveva esserci una casa poiche'‚ splendeva un lume. Allora l'asino disse: "Mettiamoci in cammino e andiamo, perche'‚ qui l'alloggio e' cattivo." E il cane aggiunse: "Si', un paio d'ossa e un po' di carne mi andrebbero anche bene!" Percio' si avviarono verso la zona da cui proveniva la luce e, ben presto, la videro brillare piu' chiara e sempre piu' grande, finche'‚ giunsero davanti a una casa bene illuminata dove abitavano i briganti. L'asino, che era il piu' alto, si avvicino' alla finestra e guardo' dentro. "Cosa vedi, testa grigia?" domando' il gallo. "Cosa vedo?" rispose l'asino. "Una tavola apparecchiata con ogni ben di Dio e attorno i briganti che se la spassano." - "Farebbe proprio al caso nostro," disse il gallo. "Si', si'; ah, se fossimo la' dentro!" esclamo' l'asino. Allora gli animali tennero consiglio sul modo di cacciar fuori i briganti, e alla fine trovarono il sistema. L'asino dovette appoggiarsi alla finestra con le zampe davanti, il cane saltare sul dorso dell'asino, il gatto arrampicarsi sul cane, e infine il gallo si alzo' in volo e si poso' sulla testa del gatto. Fatto questo, a un dato segnale incominciarono tutti insieme il loro concerto: l'asino ragliava, il cane abbaiava, il gatto miagolava e il gallo cantava; poi dalla finestra piombarono nella stanza facendo andare in pezzi i vetri. I briganti, spaventati da quell'orrendo schiamazzo, credettero che fosse entrato uno spettro e fuggirono atterriti nel bosco. I quattro compagni sedettero a tavola, si accontentarono di quello che era rimasto e mangiarono come se dovessero patir la fame per un mese.

Quando ebbero finito, i quattro musicisti spensero la luce e si cercarono un posto per dormire comodamente, ciascuno secondo la propria natura. L'asino si sdraio' sul letamaio, il cane dietro la porta, il gatto sulla cenere calda del camino e il gallo si poso' sulla trave maestra; e poiche'‚ erano tanto stanchi per il lungo cammino, si addormentarono subito. Passata la mezzanotte, i briganti videro da lontano che in casa non ardeva piu' nessun lume e tutto sembrava tranquillo; allora il capo disse: "Non avremmo dovuto lasciarci impaurire" e mando' uno a ispezionare la casa. Costui trovo' tutto tranquillo ando' in cucina ad accendere un lume e, scambiando gli occhi sfavillanti del gatto per carboni ardenti, vi accosto' uno zolfanello perche'‚ prendesse fuoco. Ma il gatto se n'ebbe a male e gli salto' in faccia, sputando e graffiando. Il brigante si spavento' a morte e tento' di fuggire dalla porta sul retro, ma la' era sdraiato il cane che salto' su e lo morse a una gamba; e quando attraverso' dl corsa il cortile, passando davanti al letamaio, l'asino gli diede un bel calcio con la zampa di dietro; e il gallo, che si era svegliato per il baccano, strillo' tutto arzillo dalla sua trave: "Chicchiricchi'!" Allora il brigante torno' dal suo capo correndo a piu' non posso e disse: "Ah, in casa c'e' un'orribile strega che mi ha soffiato addosso e mi ha graffiato la faccia con le sue unghiacce e sulla porta c'e' un uomo con un coltello che mi ha ferito alla gamba; e nel cortile c'e' un mostro nero che mi si e' scagliato contro con una mazza di legno; e in cima al tetto il giudice gridava: 'Portatemi quel furfante!' Allora me la sono data a gambe!" Da quel giorno i briganti non si arrischiarono piu' a ritornare nella casa, ma i quattro musicanti di Brema ci stavano cosi' bene che non vollero andarsene. E a chi per ultimo l'ha raccontata ancor la bocca non s'e' freddata.


* * * FINE * * *