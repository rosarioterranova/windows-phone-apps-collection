In un villaggio vivevano due sposi, e la donna era cosi' pigra che non aveva mai voglia di lavorare, e quel che il marito le dava da filare, non lo finiva mai, e se anche lo filava, non lo passava all'aspo, ma lasciava tutto quanto avvolto sul rocchetto. Un giorno che il marito la rimproverava, ella lo rimbecco' dicendo: -Come faccio ad annaspare se non ho aspo? Va' nel bosco e fammene uno-. -Se e' tutto qui- disse l'uomo -andro' nel bosco e prendero' il legno per fare l'aspo.- 

Allora la donna temette che, trovato il legno, ne facesse un aspo, ed ella fosse poi costretta ad annaspare e a filare di nuovo. Riflette'‚ un poco e le venne in mente una bella idea: corse di nascosto dietro al marito, e quando egli si fu arrampicato su di un albero per scegliere e tagliare il legno, si acquatto' in un cespuglio, dove il marito non poteva vederla, e grido':-A tagliar legna per aspo, si muore; chi se ne serve e' preso da malore.-L'uomo tese l'orecchio, poso' un attimo la scure e stette a pensare che cosa cio' potesse voler dire. -Mah- disse infine -cosa vuoi che sia stato! Ti hanno fischiato le orecchie, e' inutile spaventarsi!- Prese di nuovo la scure e stava per menare il colpo, quando da sotto gridarono di nuovo:-A tagliar legna per aspo, si muore; chi se ne serve e' 

preso da malore.-Egli si fermo', ebbe una gran paura e si mise a rimuginare. Ma dopo un po' torno' a farsi coraggio, afferro' la scure per la terza volta e fece per menare il colpo. Ma per la terza volta si senti gridar forte:-A tagliar legna per aspo, si muore; chi se ne serve e' preso da malore.-Allora egli ne ebbe abbastanza, tutta la voglia gli era passata; scese in fretta dall'albero e s'incammino' verso casa. La moglie corse piu' veloce che pot‚ per un altro sentiero, per arrivare a casa prima di lui. E quando egli entro' nella stanza, disse, con un aria innocente come se niente fosse: -Be', mi hai portato del buon legno per 

l'aspo?-. -No- rispose egli -ho capito che annaspare non va bene.- Le racconto' quel che gli era successo nel bosco e, da quel giorno in poi, la lascio' in pace con l'aspo. Ben presto, pero', l'uomo prese a seccarsi del disordine che c'era in casa. -Moglie- disse -e' una vergogna che quel filato rimanga sul rocchetto.- -Sai?- diss'ella. -Dato che non riusciamo ad avere un aspo, mettiti in solaio, e io staro' sotto: ti buttero' su il rocchetto e tu lo butterai giu': cosi' faremo la matassa.- -Si', va bene- rispose il marito. Cosi' fecero e, quand'ebbero finito, egli disse: -Adesso che la matassa e' fatta, bisogna anche farla cuocere-. La donna ebbe di nuovo timore ma disse: -Si', la faremo bollire domattina presto- e pensava intanto a un'altra astuzia. Si alzo' di buon mattino, accese il fuoco, 

appese il paiolo, ma al posto del filo ci mise dentro un mucchio di stoppa e lo fece bollire. Poi ando' dal marito, che era ancora a letto, e gli disse: -Io devo uscire, tu nel frattempo alzati e cura il filo che e' sul fuoco, nel paiolo; ma devi farlo per tempo, fa' attenzione: se il gallo canta e tu non ci badi, il filo diventa stoppa-. L'uomo non perse tempo, si alzo' in fretta e ando' in cucina. Ma quando si avvicino' al paiolo e vi guardo' dentro, non vide altro che un mucchio di stoppa. Allora se ne stette ben zitto senza fiatare, pensando di essersi sbagliato e che la colpa fosse sua, e da allora in poi non parlo' piu' di filo n‚ di filare alla moglie, che ne fu ben felice.


* * * FINE * * *