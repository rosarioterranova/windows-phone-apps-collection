Un pidocchietto e una pulcettina vivevano insieme e facevano la birra in un guscio d'uovo. Il pidocchietto ci casco' dentro e si scotto'. Allora la pulcettina si mise a piangere forte. La porticina disse: "Pulcettina, perche'‚ piangi?" – "Perche'‚ Pidocchietto si e' scottato."

Allora la porticina si mise a cigolare. Disse lo scopettino: "Porticina, perche'‚ cigoli?" – "Non dovrei cigolare?

Pidocchietto s'e' scottato,
Pulcettina lacrime ha versato."

Allora lo scopettino si mise a spazzare terribilmente. Passo' un carrettino e disse: "Scopettino, perche'‚ spazzi?" – "Non dovrei spazzare?

Pidocchietto s'e' scottato,
Pulcettina lacrime ha versato,
Porticina ha cigolato."

Disse il carrettino: "E io mi metto a correre," e si mise a correre terribilmente. Disse il concimino, vedendolo passare: "Carrettino, perche'‚ corri?" – "Non dovrei correre?

Pidocchietto s'e' scottato,
Pulcettina lacrime ha versato,
Porticina ha cigolato,
Scopettino ha poi spazzato."

Disse il concimino: "E io mi mettero' a bruciare," e si mise a bruciare terribilmente. La' vicino c'era una piantina che disse: "Concimino, perche'‚ bruci?" – "Non dovrei bruciare?

Pidocchietto s'e' scottato,
Pulcettina lacrime ha versato,
Porticina ha cigolato,
Scopettino ha poi spazzato,
Carrettino va di carriera."

Disse la piantina: "E io mi scrollero'," e si scrollo' tanto da far cadere il fogliame. Disse una fanciullina con il suo brocchino: "Piantina, perche'‚ ti scrolli?" – "Non dovrei scrollarmi?

Pidocchietto s'e' scottato,
Pulcettina lacrime ha versato,
Porticina ha cigolato,
Scopettino ha poi spazzato,
Carrettino va di carriera,
Concimino brucia da mane a sera."

Disse la fanciullina: "E io rompero' il mio brocchino," e ruppe il brocchino. Allora disse la fontanina: "Fanciullina, perche'‚ rompi il tuo brocchino?" – "Non dovrei rompere il mio brocchino?

Pidocchietto s'e' scottato,
Pulcettina lacrime ha versato,
Porticina ha cigolato,
Scopettino ha poi spazzato,
Carrettino va di carriera,
Concimino brucia da mane a sera,
Piantina si scrolla tutta intera."

"Be," disse la fontanina, "e io mi mettero' a scorrere." E si mise a scorrere terribilmente. E nell'acqua annegarono tutti: la fanciullina, la piantina, il concimino, il carrettino, lo scopettino, la porticina, la pulcettina, il pidocchietto, tutti quanti.


* * * FINE * * *