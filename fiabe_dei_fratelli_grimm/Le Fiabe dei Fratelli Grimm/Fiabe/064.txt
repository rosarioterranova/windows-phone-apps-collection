C'era un uomo che aveva tre figli; il minore, chiamato il Grullo, era disprezzato, dileggiato e messo da parte in ogni occasione. Un giorno il maggiore volle andare nel bosco a far legna e prima di uscire la madre gli diede una bella frittata e una bottiglia di vino perche'‚ non 

patisse la fame e la sete. Quando giunse nel bosco, incontro' un vecchio omino grigio, che lo saluto' e disse: -Dammi un pezzo della tua frittata e fammi bere un sorso del tuo vino, ho tanta fame e tanta sete!-. Ma il figlio avveduto rispose: -Se ti do la mia frittata e il mio vino, a me non resta piu' nulla. Vattene per la tua strada!- e se ne ando'. Incomincio' a tagliare un albero, ma ben presto sbaglio' il colpo ferendosi il braccio con la scure e dovette andare a casa a farsi bendare. In realta' si trattava del castigo dell'omino grigio. Poi 

tocco' al secondo figlio andare nel bosco, e la madre diede anche a lui una frittata e una bottiglia di vino. Anch'egli s'imbatte'‚ nel vecchio omino grigio, che gli chiese un pezzo di frittata e un sorso di vino. Ma anche il secondo figlio parlo' ragionevolmente: -Cio' che do a te, manca a me. Vattene per la tua strada!- e prosegui'. L'omino non fece tardare il castigo: dopo aver dato due o tre colpi di scure a un albero, il giovane si feri' la gamba e dovettero trasportarlo a casa. Allora il Grullo disse: -Padre, voglio andare a far legna anch'io-. Il padre rispose: -I tuoi fratelli si sono fatti male; tu lascia perdere, tanto non ne capisci niente-. Ma il Grullo lo prego' tanto che il padre fini' col dirgli: -Va' pure, imparerai a tue spese-. La madre gli diede una focaccia cotta nella cenere e una bottiglia di birra acida. Quando arrivo' nel bosco, incontro' anch'egli il vecchio omino grigio, che lo 

saluto' e gli disse: -Dammi un pezzo della tua focaccia e un sorso della tua bottiglia, ho tanta fame e tanta sete-. Il Grullo rispose: -Ho soltanto una focaccia cotta nella cenere e birra acida; se ti va bene possiamo sederci a mangiare-. Si sedettero e quando il Grullo tiro' fuori la sua focaccia, trovo' una bella frittata, e la birra acida era del buon vino. Mangiarono e bevvero, poi l'omino disse: -Poiche'‚ hai buon cuore e dividi volentieri con altri cio' che e' tuo, voglio renderti fortunato. La' c'e' un vecchio albero; abbattilo e troverai qualcosa nelle radici-. Cio' detto si congedo' da lui. Il Grullo ando' ad abbattere l'albero, e quand'esso cadde trovo' nelle radici un'oca dalle piume d'oro puro. La tiro' fuori, la prese con s‚ e ando' a pernottare in una locanda. Ma l'oste aveva tre figlie che, vedendo l'oca, erano curiose di sapere di che strano uccello si trattasse, e avrebbero preso volentieri una delle sue piume d'oro. La maggiore penso': "Devo assolutamente avere una piuma!." Aspetto' che il Grullo fosse uscito e afferro' l'oca per l'ala, ma le dita vi rimasero appiccicate. Poco dopo arrivo' la seconda, e non aveva altro pensiero che prendersi anche lei una piuma; si avvicino', ma non appena ebbe sfiorato la sorella, vi rimase attaccata. Infine venne anche la terza a 

reclamare una piuma; allora le altre gridarono: -Sta' lontana, per l'amor di Dio, sta' lontana!-. Ma ella non capiva il perche'‚ e penso': "Se ci sono loro posso esserci anch'io." Si avvicino' di corsa, ma non appena ebbe sfiorato sua sorella, le rimase attaccata. Cosi' dovettero trascorrere la notte con l'oca. Il mattino dopo il Grullo prese in braccio l'oca, e se ne ando' senza curarsi affatto delle tre fanciulle. Esse erano costrette a corrergli sempre dietro, a destra e a sinistra, dove lo portavano le gambe. Il mezzo ai campi incontrarono il parroco che, vedendo quella processione, disse: -Vergognatevi razza di scostumate. Vi pare decente correre per i campi dietro a quel ragazzo?-. Cio' detto afferro' la piu' giovane per la mano perche'‚ si fermasse ma, non appena l'ebbe sfiorata, rimase attaccato anche lui e dovette correre dietro a loro. Poco dopo giunse il sagrestano e vide il parroco che stava tallonando tre ragazze. Meravigliato, grido': -Ehi, signor parroco, dove andate cosi' in fretta? Oggi abbiamo ancora un battesimo!-. Lo rincorse, lo afferro' per la manica e rimase attaccato anche lui. Mentre i cinque trottavano cosi' uno dietro l'altro, dal campo giunsero due contadini con le loro zappe e il parroco li chiamo', pregandoli di venire a liberarli. Ma avevano appena sfiorato il sagrestano che rimasero attaccati anche loro; cosi' adesso erano in sette a correr dietro al Grullo con l'oca. Poi egli giunse in una citta' dove regnava un re che aveva una figlia tanto seria che nessuno riusciva a farla ridere. Percio' egli aveva stabilito che l'avrebbe avuta in isposa solo colui che vi fosse riuscito. Il Grullo, quando lo seppe, si presento' con l'oca e tutto il seguito alla principessa; e quand'ella 

vide i sette che correvano l'uno dietro l'altro, incomincio' a ridere forte, e non la smetteva piu'. Allora il Grullo pretese che gliela si desse in moglie, ma il re fece un mucchio di obiezioni e disse che prima doveva portargli un uomo che fosse in grado di bere tutto il vino di una cantina. Il Grullo penso' che l'omino grigio avrebbe potuto aiutarlo; ando' nel bosco e la' dove aveva abbattuto l'albero vide un uomo seduto con la faccia tutta triste. Il Grullo domando' che cosa lo addolorasse tanto. -Ah!- rispose quello -ho tanta sete e non ho da bere a sufficienza; ho si' vuotato una botte di vino, ma cos'e' una goccia su di una pietra bollente?- -Posso aiutarti io- disse il Grullo -vieni con me, ti disseterai.- Lo condusse nella cantina del re e l'uomo si getto' su quelle grosse botti, e bevve, bevve tanto che gli dolevano i fianchi; prima che fosse trascorsa la giornata aveva vuotato la cantina. Il Grullo chiese nuovamente la fanciulla in isposa, ma il re si secco' che un volgare ragazzotto, che tutti chiamavano il Grullo, gli portasse via la figlia, e pose altre condizioni: doveva portargli un uomo che fosse in grado di mangiare una montagna di pane. Il Grullo si reco' nuovamente nel bosco e dove si trovava l'albero trovo' un uomo che si stringeva la

 vita con una cinghia e diceva, con viso burbero: -Ho mangiato un'intera infornata di panini, ma non puo' certo bastare con la fame che mi ritrovo! Mi sento lo stomaco vuoto, e non mi resta che stringermi la vita se non voglio morire di fame-. Udendo queste parole, il Grullo disse, tutto contento: -Alzati e vieni con me, ti sazierai-. Lo condusse a corte dove il re aveva ordinato di raccogliere tutta la farina del regno e di cuocere un'enorme montagna di pane. Ma l'uomo del bosco vi si mise davanti, incomincio' a mangiare e in un giorno e una notte l'intera montagna era sparita. Il Grullo chiese nuovamente la sposa, ma il re cerco' un'altra scusa e gli disse di procurargli una nave che andasse per mare e per terra; se fosse riuscito in quest'impresa avrebbe avuto subito la fanciulla in isposa. Il Grullo ando' ancora una volta nel 

bosco e ci trovo' il vecchio omino grigio al quale aveva dato la sua focaccia e che gli disse: -Ho bevuto e mangiato per te, e ora ti daro' anche la nave. Faccio tutto questo perche'‚ sei stato pietoso con me-. Gli diede la nave che andava per mare e per terra; e, quando il re la vide, dovette accordargli la figlia. Furono celebrate le nozze, il Grullo eredito' poi il regno e visse a lungo felice con la sua sposa.


* * * FINE * * *