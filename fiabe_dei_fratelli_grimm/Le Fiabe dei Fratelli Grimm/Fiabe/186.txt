C'era una volta una fanciulla, che era giovane e bella; ma presto le era morta la madre, e la matrigna la tormentava in tutti i modi. Quando le si ordinava un lavoro, per quanto fosse pesante, la ragazza ci si applicava di buona volonta' e faceva tutto quel che poteva. Ma pure non riusciva a toccar il cuore di quelli perfida donna, sempre scontenta e incontentabile. Quanto piu' grande era il suo impegno, tanto piu' lavoro le veniva imposto: e la matrigna non aveva altro in mente che di addossarle un peso sempre piu' grave, cosi' da renderle la vita impossibile.

Un giorno le disse: "Qui hai dodici libbre di piume; devi ripulirle e, se non finisci entro stasera, ti aspetta un carico di busse. Credi forse di poter poltrire tutto il giorno?". La povera fanciulla sedette e si mise al lavoro, ma intanto le lacrime le correvan giu' per le guance; perche' vedeva bene che era impossibile finire in un giorno. Quando aveva dinanzi un mucchietto di piume, e sospirava o si torceva le mani dall'angoscia, le piume si disperdevano ed ella doveva raccoglierle e ricominciar da capo. Finalmente appoggio' i gomiti sulla tavola, e cosi' viso fra le mani grido': "Non c'e' dunque nessuno al mondo, che abbia pieta' di me?". Ed ecco, udi' una voce soave che diceva: "Consolati, bimba mia, sono venuta ad aiutarti". La fanciulla alzo' gli occhi: accanto a lei c'era una vecchia, che la prese amorevolmente per mano e disse: "Confidami la tua angoscia". Parlava cosi' affettuosamente che la fanciulla le narro' la sua triste vita, e che le gettavano addosso un peso dopo l'altro, e che non poteva finire i lavori che le davano. "Se non finisco di pulire queste piume entro stasera, la 

matrigna mi picchia; me l'ha promesso, e so che tiene la parola." Le sue lacrime ripresero a scorrere, ma la buona vecchia le disse: "Sta' tranquilla, bimba mia, riposati; e io intanto faro' il tuo lavoro". La fanciulla si sdraio' sul suo letto e non tardo' a prender sonno. La vecchia sedette alla tavola davanti alle piume; oh, come si staccano dalle nervature, che essa toccava appena con le sue mani scarne! Le dodici libbre furon presto finite! Quando la fanciulla si sveglio', ecco ammassati dei grandi mucchi bianchi come la neve, e la camera era tutta linda e ordinata; ma la vecchia era scomparsa. La fanciulla ringrazio' Dio e resto' la' tranquilla fino a sera. Allora entro' la matrigna e si meraviglio' che avesse finito il lavoro: "Vedi, ragazzaccia", disse, "quel che si puo' fare, a metterci impegno? Non avresti potuto fare qualcos'altro? Ma tu stai li' seduta con le mani in mano!". Uscendo disse: "Quella creatura la sa lunga, devo darle un lavoro piu' difficile".

Il mattino dopo, chiamo' la fanciulla e le disse: "Qui c'e' un cucchiaio; prendilo, e vuota il grande stagno che e' accanto al giardino. Se stasera non ne sei venuta a capo, sai quel che succede". La fanciulla prese il cucchiaio e vide che c'era un forel-lino; e se anche non ci fosse stato, non avrebbe mai potuto vuotar lo stagno. Si mise subito al lavoro, s'inginocchio' in riva all'acqua, dove cadevan le sue lacrime, e comincio' il lavoro. Ma comparve di nuovo la buona vecchia, e quando seppe la ragione del suo pianto, le disse: "Sta' tranquilla, bimba mia, va' nel boschetto e mettiti a dormire; faro' io il tuo lavoro". Quando la vecchia fu sola, basto' che toccasse lo stagno: l'acqua si faceva vapore e saliva su in alto e si mescolava alle nubi. Lo stagno si vuoto' a poco a poco; e prima del tramonto, quando la fanciulla si sveglio' e ando' sulla riva, vide soltanto i pesci dibattersi nella melma. Ando' dalla matrigna e le annunzio' che il lavoro era compiuto. "Avrebbe dovuto esser finito da un pezzo!", disse quella; e impallidi' di stizza, ma medito' qualcosa di nuovo. La terza mattina disse alla 

fanciulla: "Devi costruirmi un bel castello, la', nella pianura, e dovra' esser pronto per stasera". La fanciulla si spavento' e disse: "Ma come potrei fare un cosi' gran lavoro?". "Non tollero che mi si contraddica!", grido' la matrigna. "Se puoi vuotare uno stagno con un cucchiaio bucato, puoi anche costruire un castello. Voglio andarci ad abitare oggi stesso; e, se ci manca solo qualche cosa in cucina o in cantina, sai quel che t'aspetta." Caccio' via la fanciulla, che ando' nella valle: la' c'erano dei massi accatastati gli uni sugli altri; pur mettendoci tutta la sua forza, ella non poteva neanche smuovere i piu' piccoli. Si mise a sedere e pianse, ma sperava nell'aiuto della buona vecchia. E infatti questa non si fece aspettare; comparve e la conforto': "Sdraiati all'ombra e dormi! intanto il castello lo faro' io. Se ti piace, potrai abitarci tu". Quando la fanciulla se ne fu andata, la vecchia tocco' i massi grigi. Subito questi si mossero, si congiunsero, ed eccoli ritti come una muraglia costruita dai giganti; poi prese a innalzarsi l'edificio, e parve che innumerevoli mani lavorassero invisibili e mettessero pietra su pietra. Il suolo rimbombava, s'elevavano grandi colonne, ponendosi ordinatamente l'una presso l'altra. Sul tetto si disposero le tegole, e quando fu mezzogiorno la grande banderuola girava gia' in cima alla torre, come una fanciulla d'oro con un drappo svolazzante. L'interno del castello fu compiuto prima di notte. Come avesse fatto la vecchia non lo so: ma le pareti delle stanze erano tappezzate di seta e di velluto, accanto a tavole di marmo c'eran sedie dai ricami variopinti e poltrone riccamente ornate; lampadari di cristallo pendevano dal soffitto e si specchiavano nel pavimento lucido; in gabbie d'oro erano rinchiusi pappagalli verdi e uccelli rari, che cantavano soavemente: c'era dappertutto tanto sfarzo, che pareva dovesse venirci ad abitare un re. Il sole stava per tramontare, quando la fanciulla si sveglio'; e dinanzi a lei sfolgoro' lo splendore di mille luci. A passi di corsa arrivo' al castello e vi entro' per il portone spalancato. La scalinata era coperta di panno rosso e la balaustra d'oro era adorna di piante in fiore. Quando la fanciulla vide il lusso delle stanze, si fermo' come impietrita. E li' sarebbe rimasta chissa' quanto, se non si fosse ricordata della matrigna. ' Ah ', penso', ' se 

finalmente fosse contenta e non mi tormentasse piu'! ' Ando' e le annunzio' che il castello era finito. "Voglio andarci ad abitare subito!", disse la matrigna, e si alzo' dalla seggiola. Quando entro' nel castello. dovette proteggersi gli occhi con la mano, tanto quello splendore l'abbagliava. "Vedi", disse alla fanciulla, "che cosa da nulla e' stata! Avrei dovuto darti un compito piu' difficile." Attraverso' tutte le stanze, e dappertutto ando' a cacciare il naso, se mai mancasse qualcosa o ci fosse qualche difetto, ma non riusci' a scoprir nulla. "Adesso scendiamo!", disse, e guardo' la fanciulla con occhi maligni. "Devo ancor visitar la cucina e la cantina, e se hai dimenticato qualcosa, non potrai sfuggire al tuo castigo." Ma il fuoco ardeva sul focolare, nelle pentole cuocevan le vivande, e la' appoggiato c'eran le molle e la paletta, e alle pareti brillava il vasellame d'ottone. Non mancava nulla, neppure la cassetta del carbone e la secchia per l'acqua. "Dov'e' che si scende in cantina?, grido' la matrigna: "Se non e' ben fornita di botti piene di vino, guai a te!" Sollevo' lei stessa la ribalta e scese la scala; ma aveva appena fatto due passi che il pesante sportello, malamente appoggiato, ricadde. La fanciulla udi' un grido, apri' in fretta la botola per venirle in aiuto, ma la matrigna era precipitata, ed ella la trovo' che giaceva morta al suolo.

Ora lo splendido castello apparteneva soltanto alla fanciulla. Nei primi tempi, ella non sapeva abituarsi alla sua fortuna: belle vesti erano appese negli armadi, i forzieri erano pieni d'oro e d'argento o di perle e di pietre preziose, e per lei non c'era desiderio che non potesse soddisfare. Ben presto si sparse per tutto il mondo la fama della sua bellezza e della sua ricchezza: pretendenti ne venivan tutti i giorni, ma nessuno le piaceva. Alla fine si presento' anche il figlio di un re, che seppe toccarle il cuore, e si fidanzarono. Nel giardino del castello c'era un verde tiglio; e un giorno, che sedevano la' sotto, e parlavano fra loro in confidenza, egli le disse: "Voglio andar a casa, a chiedere il consenso di mio padre per le nostre nozze; ti prego, aspettami qui, sotto questo tiglio: fra poche ore saro' di ritorno". La fanciulla lo bacio' sulla guancia sinistra e disse: "Restami fedele, e non lasciarti baciare da nessun'altra su questa guancia. Qui, sotto il tiglio, aspettero' il tuo ritorno". E sotto il tiglio resto' seduta fino al tramonto ma egli non torno'. La' stette per tre giorni

 ad aspettarlo, dal mattino fino a sera, ma invano. Il quarto giorno, poiche' non era ancora tornato, ella disse: "Certo gli e' successo una disgrazia, andro' a cercarlo e non tornero' prima di averlo trovato". Fece un involto di tre dei suoi piu' bei vestiti, uno trapunto di stelle scintillanti, l'altro di lune d'argento, il terzo di soli d'oro; lego' nel fazzoletto una manciata di pietre preziose e si mise in cammino. Domandava dappertutto del suo sposo, ma nessuno l'aveva visto, nessuno ne sapeva nulla. Giro' il mondo per lungo e per largo, ma non lo trovo'. Alla fine ando' a far la pastora da un contadino e seppelli' i suoi vestiti e le gemme sotto una pietra. E cosi' viveva da pastora, custodiva il gregge ed era triste e si struggeva di rimpianto per il suo diletto. Aveva un vitellino; l'addomestico' gli dava da mangiare nella sua mano e gli diceva:

"Vitellino vitellino, in ginocchio posa,
non scordare la tua pastora
come il principe scordo' la sposa
che sotto il tiglio
attendeva allora."

Il vitellino s'inginocchiava ed ella lo accarezzava. Aveva passato un paio d'anni afflitta e sola, quando per il paese si sparse la voce che la figlia del re stava per sposarsi. La strada della citta' costeggiava il villaggio dove abitava la fanciulla, e avvenne che lo sposo passo' di la' mentre ella menava al pascolo il suo gregge. Egli passo' alteramente sul suo cavallo e non la guardo', ma fu lei a guardarlo e riconobbe il suo diletto. Fu come se un coltello tagliente le trafiggesse il cuore. "Ah", disse, "credevo che mi fosse rimasto fedele e invece mi ha dimenticata!" Il giorno dopo egli torno' a passare. Quando le fu accanto, ella disse al suo vitellino:

"Vitellino vitellino, in ginocchio posa,
non scordare la tua pastora
come il principe scordo' la sposa
che sotto il tiglio
attendeva allora."

Udendo quella voce, egli abbasso' gli occhi e arresto' il cavallo. Guardo' in viso la pastora e con la mano si coperse gli occhi come se volesse ricordare qualcosa; ma poi prosegui' in fretta e non tardo' a scomparire. "Ah!", diss'ella, "non mi conosce piu'!" e il suo dolore era sempre piu' grande. Poco dopo alla corte del re si doveva celebrare una gran festa che sarebbe durata tre giorni e fu invitato tutto il paese. "Voglio far l'ultima prova!", penso' la fanciulla, e quando venne la sera ando' fino alla pietra sotto cui aveva seppellito i suoi tesori. Ne tolse l'abito coi soli d'oro, l'indosso' e si adorno' con le gemme. Sciolse i capelli, che teneva nascosti sotto un fazzoletto, e le ricaddero in lunghi riccioli sulle spalle. Cosi' s'incammino' verso la citta' e nel buio nessuno la scorse. Quando entro' nella sala splendidamente illuminata, tutti le cedevano il passo stupefatti, ma nessuno sapeva chi ella fosse. Il principe le ando' incontro, ma non la riconobbe. La invito' a ballare e, rapito dalla sua bellezza, non pensava piu' affatto all'altra sposa. Quando la festa ebbe fine, ella scomparve tra la folla e prima dell'alba torno' in fretta al villaggio, dove indosso' di nuovo la sua veste di pastora. La sera dopo prese l'abito con le lune d'argento, e si mise nei capelli una mezzaluna di pietre preziose. Quando comparve alla festa, tutti gli occhi si volsero a lei, ma il principe le corse incontro e, ardente d'amore, ballo' soltanto con lei e non guardo' piu' nessun'altra. Prima di andar via, ella dovette promettergli di tornare alla festa per 

l'ultima sera. Quando apparve la terza volta, aveva l'abito di stelle che sfavillava a ogni passo, e il nastro dei capelli e la cintura erano stelle di pietre preziose. Il principe l'aspettava gia' da un pezzo e tra la folla si apri' un varco fino a lei. "Dimmi dunque chi sei!", le disse, "mi pare di averti conosciuta gia' da molto tempo." "Non ti ricordi", rispose la fanciulla, "quel che ho fatto quando mi lasciasti?" Gli s'accosto' e lo bacio' sulla guancia sinistra: e subito fu come se gli cadesse una benda dagli occhi ed egli riconobbe la vera sposa. "Vieni!", le disse, "qui non voglio piu' restare." Le porse la mano e l'accompagno' alla carrozza. Veloci come il vento, i' cavalli corsero al castello meraviglioso. Gia' da lontano brillavano le finestre illuminate. Quando passarono davanti al tiglio, la' sotto vagavano innumerevoli lucciole, e l'albero scosse i rami e mando' il suo profumo. Sulla scala sbocciavano i fiori, dalla stanza veniva il canto degli uccelli rari; ma nella sala era riunita tutta la corte e il prete aspettava di unire in matrimonio il principe e la sua vera sposa.