Un mercante aveva fatto buoni affari alla fiera: aveva venduto tutta la sua mercanzia e la sua borsa era piena di monete d'oro e d'argento. Siccome voleva mettersi in viaggio in modo da arrivare a casa prima che fosse notte, chiuse il denaro nella valigia, la carico' dietro la sella e monto' a cavallo. A mezzogiorno si fermo' in una citta' e, al momento di ripartire, lo stalliere gli disse:

"Signore, al suo cavallo manca un chiodo nel ferro posteriore sinistro."

"Beh," rispose il mercante, "il ferro terra' per le sei leghe che mi restano da fare. Sono di fretta."

Nel pomeriggio smonto' per far mangiare un po' di pane al suo cavallo. Lo stalliere gli disse:

"Signore, il suo cavallo ha la zampa posteriore sinistra senza ferro. Dovrebbe portarlo dal fabbro."

"No, per le due leghe che mi rimangono da fare, il cavallo potra' camminare cosi' com'e'" rispose il mercante. "Sono di fretta."

Subito rimonto' e parti'. Ma poco dopo il cavallo comincio' a zoppicare, poi a inciampare e non passo' molto tempo che cadde e si ruppe una zampa. Il mercante fu costretto a lasciare la' la bestia, togliere la valigia, caricarsela in spalla e dirigersi a piedi verso casa, dove arrivo' a notte fonda.

"Tutta colpa di quel maledetto chiodo," disse far se' e se'. "e' la causa di tutti i mali." Quando hai fretta, fai con calma!


* * * FINE * * *