C'era una volta un re che aveva dodici figlie, una piu' bella dell'altra. I loro dodici letti erano insieme in una sola stanza, e, quando andavano a dormire, la porta veniva chiusa con il catenaccio. Tuttavia, ogni mattino, le loro scarpe erano logore a forza di ballare, e nessuno sapeva dove andassero e come facessero a uscire. Allora il re pubblico' un bando: chi fosse riuscito a scoprire dove le principesse ballavano di notte, ne avrebbe avuta una in isposa, e sarebbe diventato re dopo la sua morte; ma chi si fosse presentato, e dopo tre giorni e tre notti non avesse scoperto nulla, ci avrebbe rimesso la vita. Non 

passo' molto tempo che si presento' un principe; fu bene accolto e la sera fu condotto in una stanza che si trovava di fronte a quella dove dormivano le dodici principesse. La' era preparato il suo letto, ed egli doveva fare bene attenzione a dove andassero a ballare; e perche'‚ non potessero fare nulla di nascosto, o uscire da un'altra parte, la porta della sala fu lasciata aperta. Ma il principe si addormento' e al mattino, quando si sveglio', tutt'e dodici erano state a ballare, perche'‚ le scarpe erano la' con le suole bucate. La seconda e la terza notte trascorsero come la prima, e cosi' gli mozzarono la testa. Dopo di lui 

ne arrivarono molti altri che tentarono l'impresa, ma ci rimisero tutti la vita. Ora avvenne che un povero soldato, che era stato ferito e non poteva piu' prestar servizio, si trovo' sulla strada che menava alla citta' dove abitava il re. 
Li' incontro' una vecchia che gli chiese dove andasse. -Non lo so bene neanch'io- rispose il soldato -ma mi piacerebbe diventar re e scoprire dove le 

principesse consumino le scarpe.- -Non e' poi cosi' difficile- disse la vecchia -non bere il vino che ti portano la sera, e fingi di essere profondamente addormentato.- Poi gli diede una mantellina e disse: -Quando l'avrai addosso, sarai invisibile, e cosi' potrai seguire furtivamente le dodici fanciulle-. Dopo aver ricevuto questo buon consiglio, il soldato prese la cosa sul serio; si fece coraggio, ando' dal re e si presento' come pretendente. Fu accolto bene come gli altri, e gli fecero indossare vesti regali. La sera, quando fu ora di coricarsi, lo condussero nella sua stanza, e quando stava per andare a letto, la maggiore delle principesse venne a portargli un bicchiere di vino. Ma egli si era legato una spugna sotto il mento, vi lascio' colare il vino e non ne bevve una goccia. Poi si corico' e dopo un po' si mise a russare come se dormisse profondamente. Le dodici principesse l'udirono, si misero a ridere e la maggiore disse: -Avrebbe anche potuto risparmiare la sua vita!-. Poi si alzarono, aprirono armadi, casse e cassoni e ne tirarono fuori vesti sfarzose; si agghindarono 

davanti allo specchio, e saltavano dalla gioia pensando al ballo. Soltanto la piu' giovane disse: -Non so, voi siete felici, ma io sento qualcosa di strano: sicuramente ci succedera' una disgrazia-. -Sei un'oca che ha sempre paura di tutto!- esclamo' la maggiore. -Hai forse gia' scordato quanti principi sono stati qui inutilmente? Al soldato non avrei neanche avuto bisogno di dare qualcosa per dormire: tanto non si sarebbe svegliato comunque.- Quando furono tutte pronte dettero un'occhiata al soldato, ma egli non si era mosso, ed esse credettero di essere proprio al sicuro. Allora la maggiore si avvicino' al suo letto e vi picchio' sopra: subito il letto sprofondo' e si apri' una botola. Il soldato le vide scendere l'una dopo l'altra, e la maggiore in testa. Non c'era tempo da perdere: si alzo', mise la mantellina, e discese anch'egli, dietro alla minore. A meta' scala, le pesto' un poco la veste, ed ella si spavento' e grido': -C'e' qualcosa che non va: mi trattengono per la veste!-. -Non esser cosi' sciocca- disse la maggiore -ti sei impigliata a un uncino.- Scesero fino in fondo e, quando furono la' sotto, si trovarono in uno splendido viale, dove tutte le foglie erano d'argento, luccicavano e sfavillavano. Il soldato penso': "Devi procurarti una prova." E spezzo' un ramo; allora si udi' un grande boato provenire dall'albero. La piu' giovane torno' a gridare: -C'e' qualcosa che non va: 



avete udito il rumore? Non era ancora mai successo!-. La maggiore rispose: -Sono spari in segno di gioia, perche'‚ presto avremo liberato i nostri principi-. Poi giunsero in un viale dove tutte le foglie erano d'oro, e infine in un terzo dove erano di puro diamante; in ognuno il soldato spezzo' un ramo, e ogni volta si udi' un boato che fece trasalire la piu' giovane delle sorelle; ma la maggiore continuava a dire che erano spari in segno di allegria. Poi proseguirono finche'‚ arrivarono a un grosso fiume, dove si trovavano dodici navicelle, e in ognuna c'era un bel principe: avevano aspettato le dodici principesse, e ciascuno ne prese una con s‚, mentre il soldato si sedette accanto alla minore. Il principe disse: -Mi sento piu' forte che mai, eppure la barca oggi e' molto piu' pesante, e io devo remare con tutte le mie forze-. -L'unica ragione possibile e' il gran caldo- rispose la piu' giovane -anch'io sono accaldata!- Sull'altra riva c'era un bel castello tutto illuminato, dal quale proveniva un'allegra musica di tamburi e di trombe. Remarono fin laggiu', vi entrarono e ogni 

principe danzo' con la sua amata. Anche il soldato ballo' con loro, invisibile; e se una teneva in mano un bicchiere di vino, quando lo portava alla bocca egli lo vuotava; la minore si spavento' anche stavolta, ma la maggiore la faceva sempre tacere. Ballarono fino alle tre del mattino, quando le scarpe furono logore, ed essi dovettero smettere. I principi riaccompagnarono le fanciulle oltre il fiume, e il soldato questa volta si mise davanti, accanto alla maggiore. Giunte a riva, esse si accomiatarono dai loro principi e promisero di tornare la notte seguente. Quando arrivarono alla scala, il soldato corse avanti e si mise nel suo letto, e quando le dodici principesse giunsero stanche, camminando a passettini, egli russava di nuovo forte, sicche'‚ esse dissero: -Quanto a lui, possiamo stare tranquille-. Poi si tolsero i bei vestiti, li portarono via, misero le scarpe logore sotto il letto e si coricarono. Il mattino dopo, il soldato non volle dire nulla, perche'‚ intendeva assistere di nuovo a quella strana faccenda; cosi' ando' con loro anche la seconda e la terza notte. E tutto ando' come la prima, e ogni volta ballarono fino a romper le scarpe. La terza notte, pero', egli si porto' via un bicchiere come prova. Quando venne il momento di dare una 

risposta, egli prese con s‚ i tre rami e il bicchiere e ando' dal re, mentre le dodici fanciulle se ne stavano dietro la porta ad ascoltare quel che avrebbe detto. Quando il re domando': -Dove hanno logorato le scarpe le mie dodici figlie?- egli rispose: -Ballando con dodici principi in un castello sotterraneo-. E gli racconto' ogni cosa, mostrando le prove. Allora il re mando' a chiamare le figlie e domando' se il soldato avesse detto la verita', ed esse, vedendo che erano state scoperte e che negare non serviva a nulla, confessarono ogni cosa. Poi il re domando' quale volesse in moglie. Egli rispose: -Dato che non sono piu' giovane, datemi la maggiore-. Cosi' le nozze furono celebrate quello stesso giorno, e gli fu promesso il regno alla morte del re. I principi invece furono nuovamente stregati per tanti giorni, quante erano le notti in cui avevano danzato con le dodici principesse.


* * * FINE * * *