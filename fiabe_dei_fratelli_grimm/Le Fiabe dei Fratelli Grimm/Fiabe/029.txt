C'era una volta una povera donna che diede alla luce un maschietto: e poiche'‚ il neonato aveva indosso la camicia della fortuna, gli predissero che a quattordici anni avrebbe sposato la figlia del re. Dopo pochi giorni il re in persona giunse nel villaggio e, senza farsi riconoscere, domando' che cosa vi fosse di nuovo. "Oh," gli risposero, "e' nato un bambino con la camicia della fortuna: a quattordici anni sposera' la figlia del re." Al re la notizia non piacque, cosi' ando' dai poveri genitori e domando' se volessero vendergli il loro bambino. Dapprima questi rifiutarono, ma poi, siccome lo sconosciuto insisteva tanto offrendo oro in quantita' e loro non avevano neanche il pane quotidiano, finirono con l'accettare e pensarono: E' un figlio della fortuna, non gli manchera' nulla.

Il re prese il bambino, lo mise in una scatola e prosegui a cavallo, finche'‚ giunse a un corso d'acqua profonda; vi getto' dentro la scatola e pensava: "Cosi' non diventera' il marito di mia figlia." Ma la scatola galleggio' e, per grazia di Dio, non vi entro' neanche una goccia. Fu trascinata dalla corrente fino a un mulino, a due miglia dalla capitale, e la' s'impiglio' nella diga. Il garzone del mugnaio la vide e la tiro' a riva con un uncino; pensava di trovarci dentro del denaro, tanto era pesante, invece, quando l'apri', trovo' un bel bambino allegro e vispo. Il mugnaio e sua moglie non avevano figli, percio' furono contenti, e dissero: "E' un dono di Dio." Cosi' ebbero cura del trovatello, e questi crebbe pieno di virtu'.

Quando furono trascorsi circa tredici anni, un giorno il re capito' per caso al mulino e domando' ai mugnai se quel ragazzo fosse loro figlio. "No," risposero questi. "Il garzone lo ha trovato in una scatola che era arrivata galleggiando fino alla diga." - "Quanti anni fa e' successo?" domando' il re. "Circa tredici anni fa." - "Sentite," egli prosegui', "il ragazzo non potrebbe portare una lettera a Sua Maesta' la regina? Mi renderebbe un gran servizio e, per questo, sarei disposto a ricompensarlo con due monete d'oro." - "Come comanda Sua Maesta'," disse il mugnaio. Ma il re, accortosi che era proprio quel figlio della fortuna, scrisse una lettera alla regina nella quale si diceva: "Appena arrivera' il ragazzo con questo scritto, sia ucciso e seppellito, e tutto cio' sia fatto prima del mio ritorno."

Il ragazzo s'incammino' con la lettera, ma si smarri' e la sera si trovo' in una gran foresta. Nell'oscurita' vide un lumino, vi si diresse e giunse a una casetta. Dentro non vi era altri che una vecchia che si spavento' nel vederlo entrare e disse: "Donde vieni e dove vai?" - "Vado da Sua Maesta' la regina; le devo portare una lettera, ma mi sono smarrito e vorrei pernottare qui." - "Povero ragazzo," disse la donna, "sei capitato in una casa di briganti, quando saranno di ritorno ti uccideranno." - "Sono cosi' stanco che non ce la faccio a proseguire," rispose egli. Mise la lettera sul tavolo, si sdraio' su di una panca e si addormento'. Quando rientrarono i briganti e lo videro, domandarono chi fosse lo sconosciuto. "L'ho accolto per compassione," disse la vecchia, "deve portare una lettera alla regina e si e' smarrito." I briganti presero la lettera, l'aprirono e lessero che il ragazzo doveva essere ucciso. Allora il capobanda la straccio' e ne scrisse un'altra dove si diceva che il ragazzo, al suo arrivo, doveva sposare la figlia del re. Poi lo lasciarono riposare fino al mattino, quindi gli diedero la lettera e gli indicarono il cammino per arrivare dalla regina. Non appena ebbe letto il messaggio, questa fece preparare le nozze, e poiche'‚ il figlio della fortuna era di bell'aspetto, la figlia del re lo prese volentieri come marito, ed essi vissero felici insieme.

Qualche tempo dopo il re fece ritorno al castello, e quando vide che la profezia si era avverata e che il figlio della fortuna era sposo di sua figlia, domando', sbigottito: "Come sono andate le cose? Che ho scritto nella lettera?" - "Caro marito," disse la regina, "qui c'e' la tua lettera, leggila tu stesso." Il re lesse e capi' subito che era stata scambiata e domando' al giovane che ne fosse stato dello scritto che gli aveva consegnato. "Non ne so nulla," rispose, "devono avermela scambiata mentre dormivo." Ma il re incollerito disse: "No, cosi' non va! Chi vuole mia figlia deve riportarmi dall'inferno i tre capelli d'oro del diavolo; se me li porti potrai tenerti mia figlia." - "Li avro'," rispose il figlio della fortuna. Si accomiato' da sua moglie e incomincio' il suo viaggio.

Arrivo' a una gran citta'; sulla porta la sentinella gli chiese quale fosse il suo mestiere e che cosa sapesse. "So tutto" rispose il figlio della fortuna. "Dicci allora, per favore," replico' la sentinella, "perche'‚ la fontana della piazza, da cui di solito sgorgava vino, ora non da' piu' nemmeno acqua. Se ce lo dici, ti daremo in ricompensa due asini carichi d'oro." - "Volentieri," rispose il giovane, "aspettate ch'io torni." Prosegui' e giunse davanti a un'altra citta': e anche questa volta la sentinella gli chiese: "Qual e' il tuo mestiere e che cosa sai?" - "So tutto," rispose. "Allora dicci, per favore, perche'‚ un albero che di solito portava mele d'oro, adesso non mette neppure le foglie." - "Volentieri," rispose il giovane. "Aspettate ch'io torni." Prosegui' la sua strada e arrivo' a un gran fiume che doveva attraversare. Il barcaiolo gli chiese: "Che mestiere fai e che cosa sai?" - "So tutto," rispose. "Allora dimmi, per favore," disse il barcaiolo, "perche'‚ devo sempre remare senza che nessuno mi dia il cambio; te ne saro' riconoscente." - "Volentieri," rispose il giovane, "aspetta ch'io torni."

Passato il fiume trovo' l'inferno: la' dentro era tutto nero e fuligginoso e il diavolo non era in casa, c'era soltanto sua nonna, seduta in una gran poltrona. "Che vuoi?" gli chiese. "I tre capelli d'oro del diavolo," rispose il ragazzo, "se no, non posso tenermi la mia sposa." - "Mi fai pena," diss'ella, "se viene il diavolo ti uccidera'; ma voglio vedere cosa posso fare per te." Allora lo trasformo' in una formica e disse: "Nasconditi fra le pieghe della mia sottana, la' sei al sicuro." - "Si'," rispose quello. "Vorrei anche sapere perche'‚ una fonte da cui di solito sgorgava vino, non da' piu' nemmeno acqua; perche'‚ un albero che di solito portava mele d'oro, ora non mette piu' nemmeno le foglie; e perche'‚ un barcaiolo deve sempre remare senza che nessuno gli dia il cambio." - "Sono tre domande difficili," rispose la vecchia, "ma sta' zitto e fa' attenzione a quello che dice il diavolo quando gli strappo i tre capelli d'oro."

Non molto tempo dopo, sul far della notte, il diavolo torno' a casa. Fiuto' a destra e a sinistra e disse: "Sento odore, sento odore di carne umana; c'e' qualcosa che non va!" Allora rovisto' e guardo' dappertutto, ma invano. La nonna lo sgrido' e disse: "Non buttarmi tutto per aria, ho appena spazzato; siedi e mangia la tua cena, hai sempre l'odore di carne umana nel naso!" Allora il diavolo mangio' e bevve; poi poso' la testa in grembo alla nonna, disse che era stanco e le chiese di spidocchiarlo un po'. Non tardo' ad appisolarsi, soffiando e russando. Allora la vecchia strappo' un capello d'oro, lo strappo' e se lo mise accanto. "Ahi!" grido' il diavolo, "che c'e'?" - "Ho fatto un brutto sogno," rispose la nonna, "e allora ti ho preso per i capelli." - "Cos'hai sognato?" - "Ho sognato che una fontana da cui di solito sgorgava vino e' asciutta e non da' piu' nemmeno acqua. Come mai?" - "Ah, se lo sapessero!" rispose il diavolo. "Nella fontana, sotto una pietra, c'e' un rospo; se lo uccidono riprendera' a scorrere il vino." La nonna si rimise a spidocchiarlo finche'‚ egli si addormento' e russava da far tremare i vetri. Allora gli strappo' il secondo capello. "Uh, che fai?" grido' il diavolo, furente. "Non andare in collera!" ella rispose. "L'ho fatto in sogno." - "Cos'hai sognato di nuovo?" - "Ho sognato che in un regno c'e' un albero da frutta che prima portava mele d'oro e ora non mette piu' nemmeno le foglie. Come mai?" - "Eh, se lo sapessero!" rispose il diavolo. "C'e' un topo che rosicchia la radice: se lo uccidono, dara' di nuovo mele d'oro; se invece il topo continua a rosicchiare, l'albero si secchera' del tutto. Ma lasciami in pace tu e i tuoi sogni; se mi svegli un'altra volta ti buschi una sberla!" La nonna lo spidocchio' nuovamente finche'‚ egli si addormento' e si mise a russare. Allora gli afferro' anche il terzo capello d'oro e lo strappo'. Il diavolo salto' per aria e voleva fargliela pagare, ma essa lo calmo' e disse: "Sono brutti sogni!" - "Ma cosa hai sognato?!" - "Ho sognato un barcaiolo che doveva sempre andare su e giu' senza che mai nessuno gli desse il cambio. Come mai?" - "Eh, il babbeo!" rispose il diavolo. "Quando uno va per attraversare il fiume, deve mettergli in mano la pertica; allora lui sara' libero, e l'altro dovra' fare il barcaiolo. Ma spidocchiami adesso che possa riaddormentarmi!" Allora la nonna lo lascio' dormire, e allo spuntar del giorno il diavolo se ne ando'.

Quando si senti' al sicuro, ella tolse la formica dalle pieghe della sua gonna e ridiede sembianze umane al giovane. Poi gli diede i tre capelli d'oro e disse: "Hai sentito cio' che ha detto il diavolo?" - "Si'," rispose il figlio della fortuna, "e terro' tutto a mente." - "Non ti occorre altro," disse ella, "ora vai per la tua strada." Egli ringrazio' la nonna del diavolo, e lascio' l'inferno. Quando giunse dal barcaiolo, che doveva trasportarlo dall'altra parte del fiume, questi voleva avere la risposta promessa. "Portami prima dall'altra parte," disse il ragazzo, "poi te la diro'." E, come scese dalla barca, gli diede il consiglio del diavolo: "Quando viene qualcuno che vuole essere portato sull'altra riva, mettigli la pertica in mano e scappa." Poi il giovane prosegui' e giunse alla citta' dove si trovava l'albero rinsecchito, e anche la sentinella gli chiese la risposta. Allora egli disse quello che aveva sentito dal diavolo: "Uccidete il topo che rosicchia le radici, e l'albero tornera' a dare mele d'oro." La sentinella lo ringrazio' e, come ricompensa, gli diede due asini carichi d'oro che dovettero seguirlo. Infine arrivo' alla citta' della fontana prosciugata, e anche li' la sentinella volle avere la risposta. Nuovamente egli riferi' le parole del diavolo: "C'e' un rospo sotto una pietra; cercatelo e uccidetelo, e la fontana tornera' a dare vino." La sentinella lo ringrazio' e gli diede altri due asini carichi d'oro.

Il figlio della fortuna giunse finalmente a casa da sua moglie che si rallegro' di cuore rivedendolo e sentendo che tutto era andato bene. Egli diede i tre capelli d'oro del diavolo al re, cosicche'‚ questi non trovo' piu' nulla da ridire. E, quando vide i quattro asini carichi d'oro, disse tutto contento: "Ma dimmi, caro genero, da dove viene tutto quell'oro? E' un'immensa ricchezza." - "L'ho trovato vicino a un fiume" rispose il figlio della fortuna "e ce n'e' ancora." - "Posso prenderne anch'io?" domando' il re, pieno di avidita'. "Quanto ne volete!" rispose il giovane. "Sul fiume c'e' un barcaiolo; fatevi traghettare da lui, dall'altra parte c'e' oro in abbondanza!" Allora il vecchio re si precipito' in fretta e furia e quando giunse al fiume fece cenno al barcaiolo che lo prese con s'. Ma come furono dall'altra parte e il re volle sbarcare, il barcaiolo gli mise in mano la pertica e salto' a terra. Cosi' il vecchio dovette remare come punizione dei suoi peccati.

Lo fa ancora? Come no? Certo nessuno gli avra' tolto il remo!


* * * FINE * * *