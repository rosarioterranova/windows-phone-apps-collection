C'era una volta un re che aveva una moglie con i capelli d'oro, ed era cosi' bella come nessun'altra al mondo. Ma avvenne che la regina si ammalo' e quando senti' di essere prossima a morire chiamo' il re e disse: -Se vorrai risposarti dopo la mia morte, non prendere una che sia meno bella di me e non abbia i capelli d'oro come i miei; devi promettermelo-. Quando il re gliel'ebbe promesso, chiuse gli occhi e 

mori'. Per molto tempo il re fu inconsolabile e non penso' a riprender moglie. Ma alla fine i consiglieri dissero: -Non c'e' altra soluzione, il re deve riammogliarsi perche'‚ possiamo avere una regina-. Inviarono dei messi dappertutto a cercare una sposa che fosse bella come la regina morta. Ma nessuna principessa al mondo era tanto bella e, anche se l'avessero trovata, non avrebbe avuto quei capelli d'oro. Allora i messi ritornarono senza aver concluso nulla. Ma il re aveva una figlia che era proprio bella come la madre morta e aveva i capelli d'oro come i suoi. Era ormai grande quando un giorno il re osservandola vide che somigliava in tutto alla moglie morta; allora egli provo' un amore ardente per lei e disse ai consiglieri: -Voglio sposare mia figlia: e' il ritratto di mia moglie morta, altrimenti non trovero' altra sposa su questa terra-. 

All'udire queste parole, i consiglieri inorridirono e dissero: -Dio ha vietato che il padre sposi la figlia; dal peccato non puo' venire alcun bene-. Anche la fanciulla inorridi' quando venne a conoscenza dell'intento del padre, ma sperava ancora di poterlo dissuadere. Cosi' gli disse: -Prima di secondare il vostro desiderio, devo avere tre abiti: uno d'oro come il sole, l'altro d'argento come la luna, e il terzo splendente come le stelle; e inoltre voglio un mantello fatto con pellicce di ogni sorta, e ogni animale del vostro regno deve dare un pezzo della sua-. Ella infatti pensava che l'idea fosse impossibile a realizzarsi, e che il padre avrebbe abbandonato i propri propositi. Ma il re non cedette, e le fanciulle piu' abili del regno dovettero tessere i tre abiti, uno d'oro come il sole, l'altro d'argento come la luna e uno lucente come le stelle; e i suoi cacciatori dovettero catturare tutti gli animali del regno e togliere loro un pezzo di pelle; cosi' fu cucito un mantello fatto di pellicce di ogni sorta. Quando fu pronto, il re glielo fece portare e disse: -Domani ci saranno le nozze-. La principessa vide che non c'era piu' speranza di mutare il volere del 

padre, e cosi', di notte, mentre tutti dormivano, si alzo' e prese tre dei suoi gioielli d'oro: un anello, un piccolo fuso ed un piccolo aspo. Mise poi in un guscio di noce le tre vesti di sole, di luna e di stelle, indosso' il manto di pellicce di ogni sorta e si anneri' il viso e le mani con la fuliggine. Poi si raccomando' a Dio e se ne ando'. Cammino' tutta la notte finche'‚ giunse in un gran bosco, e, poiche'‚ era tanto stanca, si sedette in un albero cavo e si addormento'. Il sole era gia' alto ed ella continuava a dormire. Ora avvenne che il re cui quel bosco apparteneva stava andando a caccia; i suoi cani arrivarono all'albero, fiutarono e abbaiando si misero a corrervi attorno. Il re disse ai cacciatori: -Guardate un po' che animale si nasconde laggiu'-. I cacciatori andarono e ritornarono dicendo: -Nell'albero cavo c'e' uno strano animale che non abbiamo mai visto: sulla pelle ha ogni sorta di pelo; e' sdraiato e dorme-. Disse il re: -Cercate di catturarlo vivo, poi legatelo sul carro e portatelo con voi-. Ma quando i cacciatori l'afferrarono, la fanciulla si sveglio' e, spaventata, disse: -Sono una povera fanciulla abbandonata dai genitori: abbiate pieta' di me e prendetemi con voi-. Quelli risposero: -Si', Dognipelo, tu vai bene per la cucina; vieni con noi, potrai scopare la cenere-. La fecero sedere sul carro e la portarono al castello reale. La' le indicarono un bugigattolo nel sottoscala, dove non arrivava mai la luce del giorno, e dissero: -Bestiola ispida, qui potrai alloggiare e dormire-. Poi la spedirono in cucina, dov'ella porto' l'acqua e la legna, attizzo' il 

fuoco, spenno' il pollame, puli' la verdura, spazzo' la cenere e fece tutti i lavori piu' sgradevoli. Cosi' Dognipelo visse a lungo miseramente. Ah, bella principessa, che sara' mai di te! Ma un bel giorno nel castello diedero una festa, ed ella disse al cuoco: -Posso salire per un po' a vedere? Mi mettero' fuori, davanti alla porta-. Il cuoco rispose: -Si', va' pure, ma fra mezz'ora devi essere di nuovo qui a spazzare la cenere-. Allora ella prese un lume, ando' nel suo bugigattolo, si tolse il mantello e la fuliggine da mani e volto, sicche'‚ ricomparve tutta la sua bellezza, come il sole quando spunta dietro le nubi. Apri' la noce e ne tiro' fuori l'abito splendente come il sole. Poi si reco' alla festa e tutti le cedevano il passo, poiche'‚ nessuno la conosceva e pensavano che fosse senz'altro una principessa. Ma il re le ando' incontro, le porse la mano e ballo' con lei, pensando in cuor suo: "Non ho mai visto una fanciulla tanto bella." Alla fine della danza ella s'inchino' e, quando il re si guardo' attorno, era sparita chissa' dove. Furono chiamate le guardie che si trovavano davanti al castello, ma nessuno l'aveva vista. Ella era corsa nel suo bugigattolo, si era tolta in fretta l'abito, si era annerita il viso e le mani e aveva indossato il mantello ridiventando Dognipelo. Quando entro' in cucina per rimettersi al lavoro e spazzare la cenere, il cuoco disse: -Lascia stare fino a domani e prepara la zuppa per il re: voglio andare anch'io di sopra a vedere un po'. Ma bada di non lasciarci cadere

 dentro dei capelli o non avrai piu' niente da mangiare!-. Il cuoco se ne ando' e Dognipelo preparo' la zuppa per il re; la cucino' meglio che poteva e, quando fu pronta, ando' a prendere nello sgabuzzino il suo anello d'oro e lo mise nel piatto in cui doveva essere servita la zuppa. Finito il ballo, il re si fece portare la zuppa; la mangio', e gli piacque tanto che gli parve di non averne mai mangiata una migliore. Ma quando arrivo' al fondo, trovo' l'anello d'oro e non riusci' a capire come vi fosse capitato. Allora mando' a chiamare il cuoco. Udendo l'ordine, questi si spavento' e disse a Dognipelo: -Hai sicuramente lasciato cadere un capello nella zuppa: se e' cosi' le prendi-. Quando si presento' davanti al re, questi gli domando' chi avesse fatto la zuppa. Il cuoco rispose: -L'ho preparata io-. -Non e' vero- disse il re -era fatta diversamente dal solito, ed era molto migliore.- Allora il cuoco disse: -Devo confessare che non sono stato io a farla, ma Dognipelo-. -Fatela venire- disse il re. Quando Dognipelo arrivo', il re chiese: -Chi sei?-. Ella rispose: -Sono una povera fanciulla che non ha piu' i genitori-. Egli prosegui': -Che fai nel mio castello?-. -Non sono buona a nulla, se non a prendermi gli stivali sulla testa.- -Dove hai preso l'anello che ho trovato nella 
 
 zuppa?- -Dell'anello non so nulla.- Cosi' il re non riusci' a scoprire nulla e dovette rimandarla in cucina. Dopo qualche tempo vi fu un'altra festa, e anche questa volta Dognipelo domando' al cuoco il permesso di assistere al ballo. Il cuoco rispose: -Si', ma fra una mezz'ora devi essere di ritorno a preparare la zuppa che il re mangia tanto volentieri-. Ella corse allora nel suo bugigattolo, si lavo' in fretta, prese dalla noce l'abito argenteo come la luna e l'indosso'. Sali' e pareva proprio una principessa; il re le ando' incontro, felice di rivederla e, poiche'‚ stava incominciando una danza, ballarono insieme. Ma come la danza fini', ella scomparve cosi' in fretta che il re la perse di vista. La fanciulla corse invece nel suo bugigattolo, si trasformo' nuovamente in animale ispido, e ando' in cucina a preparare la zuppa. Mentre il cuoco era di sopra, prese il fuso d'oro, lo mise nella scodella e ci verso' sopra la zuppa. Poi la portarono al re che la mangio' di gusto, come la prima volta; fece chiamare il cuoco che dovette ammettere nuovamente di averla fatta preparare da Dognipelo. Dognipelo torno' a presentarsi al re, ma rispose che era buona solo a riceversi gli stivali sulla testa e che non sapeva nulla del fuso d'oro. Quando il re diede una festa per la terza volta, tutto ando' 
 
 come le altre volte. Veramente il cuoco disse: -Tu sei una strega, ispida bestiola, e metti sempre qualcosa nella zuppa, per farla cosi' buona che al re piace piu' di quella che faccio io-. Ma ella lo prego' tanto, che la lascio' andare per il tempo stabilito. Ella indosso' allora l'abito che brillava come le stelle ed entro' nella sala. Il re danzo' di nuovo con la bella fanciulla, e pensava che non era mai stata cosi' bella. E, mentre ballavano, le infilo' un L anello d'oro al dito, senza che ella se ne accorgesse; e aveva ordinato che la danza durasse molto a lungo. Quando fini', le strinse le mani per trattenerla, ma 
 
 ella si libero' a forza e fuggi' fra la gente, cosi' in fretta che egli non la vide piu'. Corse piu' veloce che poteva nel suo bugigattolo del sottoscala; e, siccome si era fermata piu' di mezz'ora, non pot‚ togliersi il bell'abito, ma lo copri' semplicemente con il mantello di pelo; e, nella fretta, non si copri' del tutto di fuliggine, ma un dito rimase bianco. Poi corse in cucina a preparare la zuppa per il re e, quando il cuoco se ne fu andato, vi mise dentro l'aspo d'oro. Il re, trovatolo sul fondo del piatto, fece nuovamente chiamare Dognipelo; e scorse il dito bianco e l'anello che le aveva messo durante la danza. Allora la prese per mano tenendola ferma, e quando ella fece per liberarsi e correr via, il mantello di pelo si apri' un po', facendo 
 
 trasparire lo scintillio dell'abito. Il re afferro' il mantello e lo strappo'. Allora comparvero i capelli d'oro e il bel vestito, che ormai non poteva piu' nascondere. Si tolse cenere e fuliggine dal viso, ed ecco la piu' bella principessa che si fosse mai vista al mondo. Il re disse: -Tu sei la mia cara sposa, e non ci separeremo mai piu'-. Furono celebrate le nozze, e vissero felici fino alla morte.


* * * FINE * * *