C'era una volta una ragazza, orfana di entrambi i genitori sin dalla tenera eta'. La sua madrina viveva tutta sola in una piccola casetta ai confini del villaggio, e per vivere faceva la tessitrice, la filatrice, e la cucitrice; la vecchia prese l'orfanella a servizio e la crebbe caritatevolmente. Quando la fanciulla ebbe quindici anni, la madrina si ammalo'; allora chiamo' a se' la ragazza e le disse: «Mia cara figliola, sento che la mia fine e' vicina; ti lascio questa mia casetta che ti proteggera' da venti e dal maltempo. Ti lascio, inoltre, un fuso, una spola, e un ago. Con questi potrai guadagnarti da vivere.» Cosi' dicendo, pose le mani sul capo della fanciulla, e la benedisse: «Porta sempre il Signore nel tuo cuore, e vedrai che tutto andra' bene.» E chiuse gli occhi. Quando la seppellirono nella terra per darle l'eterno riposo, la ragazza compari' davanti alla bara piangendo e porgendole i piu' rispettosi omaggi. La fanciulla viveva ora tutta sola in quella piccola casa; era assai operosa: tutto il giorno puliva, rassettava, cuciva e tesseva, e tutto quello che faceva era benedetto dalla buona vecchia. Sembrava che il lino nella sua cucina si moltiplicasse, e, ogni volta che tesseva un tappeto, o della stoffa, o cuciva una camicia, ecco che subito si presentava un compratore che pagava lautamente il suo lavoro; in questo modo non si trovo' mai in difficolta' e avanzava sempre qualcosa da spartire con gli altri.

In quel periodo, il figlio del re si trovava di passaggio per le terre del regno, in cerca di una moglie; non la voleva ne' povera, ne' ricca. Diceva: «Mia moglie dovra' essere nel contempo, sia la piu' povera, che la piu' ricca.» Quando giunse in quel villaggio, domando', come al solito, chi fosse la piu' ricca e allo stesso tempo la piu' povera. Subito gli citarono la ragazza piu' benestante, e poi dissero che la fanciulla piu' povera era senz'altro quella che viveva in quella casetta ai limiti del paese. La ragazza ricca sedeva all'entrata, tutta agghindata, e quando il principe si avvicino', ella gli fece un inchino; lui non le disse neanche una parola, e cavalco' via. Quando giunse davanti alla porta della casetta, non la trovo' sull'uscio, perche' invece stava seduta nella sua cucinetta; il figlio del re fermo' il cavallo e guardo' dentro alla finestra, sulla quale brillava un sole luminoso, e in quel mentre vide la ragazza, seduta composta al filatoio a filare diligentemente. Alzo' lo sguardo, e quando si vide spiata dal giovane, subito arrossi' imbarazzata, chiuse gli occhi, e continuo' a filare. Non so se il filo questa volta fosse uscito proprio tutto uguale, ma lei continuo' a filare fino a quando il principe se ne fu andato. Allora, si diresse alla finestra e l'apri', dicendo: «Fa cosi' caldo in cucina», e facendo finta di niente, continuo' a seguirlo furtivamente con lo sguardo fino a quando riusci' a scorgere le piume bianche del cappello di lui. La fanciulla torno' poi a sedersi al filatoio e continuo' il suo lavoro, finche' improvvisamente rammento' certe parole che la vecchia madrina recitava talvolta mentre lavorava, e prese a canticchiarla:

Fuso, fuso, su', fai in fretta
e porta un pretendente
a 'sta casetta.

Sapete che successe? Il fuso le scivolo' dalle mani e sgattaiolo' fuori di casa; stupefatta, la ragazza balzo' in piedi e lo vide danzare festosamente tra i campi, mentre lasciava svolgere un bellissimo filo d'oro tutto scintillante, e in un battibaleno spari' dalla sua vista. Cosi', dal momento in cui si ritrovo' senza il fuso, prese la spola, si sedette al telaio² e comincio' a tessere.

Intanto, il fuso continuo' incessantemente la sua danza, e quando il filo raggiunse il fondo, ecco che comparve giusto giusto davanti al principe, il quale esclamo': «E quello cos'e'? Sembra un fuso.. Possibile che mi stia indicando la strada?» Volto' il cavallo e comincio' e ando' dietro al filo d'oro. Intanto, la fanciulla continuava il suo lavoro cantando:

illustration by Elizabeth MacKinstry
Spola, spola, tessi per me una tela divina
e porta un pretendente alla mia casina.

Cosi' dicendo, anche la spola le fuggi' di mano e sgattaiolo' all'uscita della casetta, e li', comincio' a tessere il piu' bel tappeto che si fosse mai visto al mondo: ai lati fiorivano rose e gigli; nel mezzo, su un sfondo d'oro, c'erano file di prato verde su cui saltellavano lepri e conigli, ed, inoltre, tanti cervi a fare capolino. E, in alto, posatisi sui rami, tanti incantevoli uccelli dalle ali variopinte; mancava solo il loro dolce canto. La spola, intanto, continuava a saltare avanti e indietro, e tutto si animava intorno ad essa.

Dopo che anche la spola se ne fu scappata via, alla fanciulla non resto' che un ago. Decise allora di mettersi a cucire, e cucendo cantava:

Ago, ago, appuntito e sottile,
Rassetta la casa, che il mio ospite sta per venire.

Allora l'ago le schizzo' dalle dita e volo' su e giu' per la cucina piu' velocemente di un fulmine: era come se ci fossero dei folletti invisibili a dirigere le operazioni, e in brevissimo tempo la tavola e le panche furono rivestite da un bel tessuto verde, le sedie furono ricoperte di velluto puro, e alle finestre furono appese delle tendine di seta. L'ago aveva appena cucito il suo ultimo punto, quando la fanciulla vide dalla finestra le piume bianche del berretto del principe, che era stato condotto li' dal filo d'oro del fuso. Smonto' da cavallo e si diresse verso l'entrata, passando per il tappeto, ed entro' in casa; quando fu in cucina, trovo' la fanciulla vestita di un semplice abito, e pur cosi' bella da risplendere come una rosa di maggio. «Tu sei la piu' povera, ma anche la piu' ricca» le disse, «vieni con me, e sarai la mia sposa.» Ella taceva, ma allungo' una mano verso di lui; poi, il principe le diede un bacio e la condusse fuori, la fece montare sul suo cavallo, e la condusse al palazzo reale dove ebbero luogo le nozze che furono celebrate con grande giubilo. E da quel giorno in poi il fuso, la spola, e l'ago furono custoditi nella sala del tesoro, e conservati con tutti gli onori.