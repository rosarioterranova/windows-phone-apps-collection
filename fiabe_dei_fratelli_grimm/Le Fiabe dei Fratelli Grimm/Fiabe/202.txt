Trecento anni prima della nascita di Cristo, viveva una madre che aveva dodici figli, ma era cosi' povera e misera che non sapeva come tenerli in vita. Pregava il Signore ogni giorno di concederle che tutti i suoi figli vivessero sulla terra insieme al promesso Redentore. Dato che la loro miseria si faceva sempre piu' grande, li mando' uno dopo l'altro in giro per il mondo per guadagnarsi il pane. Il maggiore si chiamava Pietro: se ne ando' e aveva gia' camminato per un intero giorno, quando capito' in un gran bosco. Cerco' una via per uscirne, ma non la trovo' e si addentro' sempre piu', era cosi' affamato che a stento si reggeva in piedi. Alla fine era tanto indebolito che dovette distendersi e credette di essere vicino a morire. D'un tratto gli fu accanto un bambino splendente, bello e gentile come un angelo. Il bimbo batte'‚ le manine, sicche'‚ egli dovette alzare gli occhi e guardarlo. Il bimbo disse: -Perche'‚ te ne stai qui tutto triste?-. -Ah- rispose Pietro -vado in giro per il mondo a procurarmi il pane per poter vivere e riuscire a vedere il promesso Redentore: e' il mio desiderio piu' grande.- Il bimbo disse: -Vieni come me e il tuo desiderio sara' esaudito-. Prese Pietro per mano e lo condusse in una caverna. Come entrarono tutto sfolgorava d'oro, d'argento e cristallo, e in mezzo c'erano dodici culle, l'una accanto all'altra. Allora l'angioletto disse: -Coricati nella prima e dormi un poco, io ti cullero'-. Pietro ubbidi' e l'angioletto gli canto' la ninna nanna e lo cullo' finche'‚ non fu addormentato. E, mentre dormiva, arrivo' il secondo fratello, condotto anche lui dal suo angelo custode, e anche lui fu cullato finche'‚ si addormento'. E cosi' arrivarono anche gli altri, l'uno dopo l'altro, fino a quando tutti e dodici giacquero dormendo nelle culle d'oro. Dormirono per trecento anni, fino alla notte in cui nacque il Redentore. Allora si svegliarono, vissero con lui sulla terra e furono chiamati i dodici apostoli.


* * * FINE * * *