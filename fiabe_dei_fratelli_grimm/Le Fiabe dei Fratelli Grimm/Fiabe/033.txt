C'era una volta in Svizzera un vecchio conte che aveva un unico figlio, ma cosi' stupido che non riusciva a imparare nulla. Allora il padre disse: -Ascolta, figlio mio, per quanto io faccia non riesco a cacciarti niente in testa. Devi andare via di qui; maestri insigni proveranno a fare cio' che io non ho potuto-. Il giovane fu cosi' mandato in un'altra citta' e rimase presso un maestro per un intero anno. Trascorso questo periodo, torno' a casa e il padre gli chiese: -Ebbene, che cosa hai imparato?- Il figlio rispose: -Babbo, ho imparato quello che dicono i cani-. -Dio guardi!- esclamo' il padre -e' tutto qui? Devi andare in un'altra citta', presso un altro maestro.-

Il giovane ando' e, anche questa volta, vi si fermo' un anno. Quando ritorno', il padre disse: -Ebbene, che cosa hai imparato?-. Il figlio rispose: -Babbo, ho imparato quello che dicono gli uccelli-. Allora il padre ando' in collera e disse: -Sciagurato. Hai perduto tutto quel tempo prezioso senza imparare nulla, e non ti vergogni di comparirmi davanti? Ti mandero' da un terzo maestro, ma se anche questa volta non impari nulla, non voglio piu' essere tuo padre-. Cosi' il giovane fu portato da un terzo maestro presso il quale rimase un altro anno. Quando finalmente ritorno' a casa, il padre gli chiese: -Ebbene, che cosa hai imparato?-: -Caro babbo- rispose -quest'anno ho imparato quello che gracidano le rane.- Allora il padre ando' su tutte le furie, balzo' in piedi, chiamo' la servitu' e disse: -Quest'essere non e' piu' mio figlio, io lo scaccio e vi ordino di condurlo nel bosco e di ucciderlo-.

Essi lo presero e lo condussero fuori, ma al momento di ucciderlo ne ebbero pieta' e lo lasciarono andare. Poi strapparono a un capriolo gli occhi e la lingua e li portarono al vecchio come prova della sua morte. Il giovane si mise in cammino e dopo qualche tempo giunse a un castello dove chiese asilo per la notte. -Si'- disse il castellano. -Se vuoi pernottare laggiu' nella seconda torre, va' pure, ma ti avverto che rischi la vita: e' piena di cani feroci che abbaiano e latrano senza tregua e, a ore fisse, bisogna consegnare loro un essere umano che essi divorano subito.- Per questo, nella zona, ognuno era in lutto e in grande tristezza, senza sapere tuttavia che cosa fare. Il giovane disse: -Lasciatemi andare da quei cani feroci e datemi qualcosa da gettare loro in pasto; a me non faranno nulla-. Poiche'‚ questa era la sua volonta', gli diedero un po' di cibo per gli animali e lo condussero giu' alla torre. Quando entro', i cani gli scodinzolarono amichevolmente intorno senza torcergli un capello e mangiarono cio' che egli mise loro davanti. Il mattino seguente, con grande stupore di tutti, usci' sano e salvo dalla torre e disse al castellano: -I cani mi hanno rivelato nel loro linguaggio perche'‚ se ne stanno qua ad arrecar danno al paese: sono stregati, devono custodire un gran tesoro nella torre e non si cheteranno fino a quando non sara' dissotterrato.

I loro discorsi mi hanno inoltre rivelato come fare-. A queste parole tutti si rallegrarono, e il castellano disse: -Se riesci a recuperare il tesoro, ti daro' in sposa mia figlia-. Il giovane accetto' l'impresa, disseppelli' il tesoro e i cani sparirono. Cosi' sposo' la bella fanciulla e vissero insieme felici. Dopo un certo periodo di tempo i due si misero in viaggio per recarsi a Roma. Per via passarono davanti a uno stagno in cui gracidavano delle rane. Il giovane conte capi' quello che esse si stavano dicendo, ed era triste e pensieroso, tuttavia non disse nulla alla moglie. Infine giunsero a Roma: era appena morto il papa e, fra i cardinali, c'era grande incertezza su chi dovesse essere designato come successore. Finalmente convennero che fosse eletto papa colui che manifestasse un segno miracoloso della volonta' divina. Avevano appena preso questa decisione quando entro' in chiesa il giovane conte, e subito due colombe bianche come la neve gli si posarono sulle spalle e la' rimasero a sedere. Il clero riconobbe in questo fatto il segno divino e, senza attendere oltre, gli domando' se volesse diventare papa. Egli era esitante e non sapeva se ne fosse degno, ma le colombe lo convinsero ad accettare e rispose di si'. Allora fu unto e consacrato, e cosi' si compi' quello che, con tanta costernazione, egli aveva udito dalle rane per strada: che sarebbe diventato il Santo Padre. Poi dovette cantar messa, e non ne sapeva neanche una parola, ma le due colombe gli stettero sempre sulle spalle e suggerirono ogni parola che doveva dire.


* * * FINE * * *