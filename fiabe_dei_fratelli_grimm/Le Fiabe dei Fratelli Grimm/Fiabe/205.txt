C'erano una volta due sorelle: una non aveva figli ed era ricca, mentre l'altra aveva cinque figli, era vedova e cosi povera che non aveva neanche il pane per sfamare se stessa e i suoi bambini. Allora, in quegli stenti, ando' dalla sorella e disse: -Io e i miei bambini patiamo la fame. Tu sei ricca, dammi un po' di pane-. Ma la riccona aveva anche il cuore di pietra e disse: -Anch'io non ho niente in casa-. E scaccio' la povera in malo modo. Dopo un po', rincaso' il marito della sorella ricca e voleva tagliarsi un pezzo di pane. Ma non appena vi affondo' il coltello, ne usci' sangue vermiglio. A quella vista, la donna inorridi' e racconto' quel che era successo. Egli allora corse dalla vedova per darle aiuto, ma entrando nella stanza la trovo' che stava pregando: teneva in braccio i due bambini piu' piccoli, mentre i tre piu' grandi giacevano a terra morti. Egli le offri' del cibo, ma ella rispose: -Non abbiamo piu' bisogno di cibo terreno: Dio ne ha gia' saziati tre, e presto esaudira' anche le nostre preghiere-. Aveva appena pronunciato queste parole, che i due piccini resero l'ultimo respiro, e subito dopo si spezzo' anche il suo cuore ed ella cadde morta.


* * * FINE * * *