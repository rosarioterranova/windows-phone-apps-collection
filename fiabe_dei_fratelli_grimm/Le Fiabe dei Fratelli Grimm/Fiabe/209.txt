Una volta, in chiesa, un povero contadinello udi' il parroco che diceva: -Chi vuole arrivare nel regno dei cieli, deve sempre andare diritto-. Allora egli si mise in cammino e ando' sempre diritto, senza mai cambiare direzione, per monti e per valli. Alla fine la strada lo condusse in una gran citta' e in mezzo alla chiesa, dove si stava appunto celebrando la messa. Quando vide tutta quella magnificenza, egli credette di essere arrivato in cielo, si mise a sedere ed era tutto contento. Finita la messa, quando il sagrestano gli ordino' di uscire, egli rispose: -No, non voglio uscire, sono felice di essere finalmente in cielo-. Allora il sagrestano ando' dal parroco e gli disse che in chiesa c'era un bambino che non voleva piu' uscire perche'‚ credeva di essere nel regno dei Cieli. Il parroco disse: -Se lo crede, lascialo pure-. Poi ando' dal ragazzo e gli chiese se aveva voglia di lavorare. Si', rispose il bambino, a lavorare c'era abituato, ma dal cielo non voleva piu' andarsene. Cosi' rimase in chiesa, e quando vide la gente che andava a inginocchiarsi e a pregare davanti all'immagine, scolpita in legno, della Madonna con Gesu' Bambino, penso' che fosse il buon Dio e disse: -Senti un po', buon Dio, come sei magro! Sicuramente ti fanno patire la fame: ti portero' io, ogni giorno, meta' del mio pasto-. Da allora in poi, ogni giorno, portava meta' del suo pasto alla statua, e la statua si mise a mangiare. Dopo un paio di settimane, la gente si accorse che la statua si era fatta piu' grande e diventava forte e robusta, e si meraviglio'. Anche il parroco non riusciva a capirci nulla, cosi rimase in chiesa, segui' il bambino e vide che divideva il suo pane con la Madonna, e questa l'accettava. Dopo qualche tempo il ragazzo s'ammalo' e non pot‚ lasciare il letto per otto giorni; ma come si alzo', la prima cosa che fece fu portare il suo cibo alla Madonna. Il parroco lo segui' e senti' che diceva: -Buon Dio, non avertene a male se per tanto tempo non ti ho portato nulla: sono stato malato e non potevo alzarmi-. Allora la statua gli rispose: -Ho visto la tua buona volonta', e cio' mi basta. Domenica prossima verrai a nozze con me-. Il fanciullo si rallegro' e lo disse al parroco, e questi lo prego' di andare dalla statua e di domandarle se poteva andarci anche lui. -No- rispose la statua -tu solo.- Il parroco volle prepararlo e dargli la comunione e il ragazzo ne fu contento. La domenica seguente, quando ricevette l'ostia consacrata, cadde a terra morto: era alle nozze eterne.


* * * FINE * * *