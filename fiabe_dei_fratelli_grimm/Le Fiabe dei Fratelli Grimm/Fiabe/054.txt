C'erano una volta tre fratelli tanto poveri e, quando la loro miseria crebbe al punto che essi non avevano piu' nulla da mettere sotto i denti, decisero di andarsene in giro per il mondo per cercare fortuna altrove. Cammina cammina per campi e strade, arrivarono infine in un gran bosco dove c'era un monte d'argento. Il maggiore, soddisfatto, ne prese quanto poteva trasportarne e ritorno' a casa; gli altri due invece si augurarono una maggior fortuna, percio' non

 toccarono l'argento e proseguirono. Dopo aver fatto un bel pezzo di strada, arrivarono a una montagna che era tutta d'oro. Il secondo fratello disse: -Che devo fare? Devo arricchirmi con quest'oro, o andare avanti?-. Si fermo' a riflettere, ma alla fine si mise in tasca tutto quel che pot‚ e se ne ritorno' a casa. Il fratello minore invece penso': "Oro e argento non mi toccano: non voglio perdere la mia fortuna, forse mi aspetta qualcosa di meglio-. Lascio' l'oro dov'era, prosegui' e dopo tre giorni giunse in un'immensa foresta che non finiva mai; e siccome egli non aveva da mangiare n‚ da bere, fu sul punto di morire di fame. Allora sali' su di un albero alto, per vedere se di lassu' riusciva a scorgere il limite del bosco, ma non vide che cime d'alberi a perdita d'occhio.

 Scese dall'albero pensando: "Potessi almeno saziarmi una volta!." Quando fu a terra il suo desiderio si era esaudito: ai piedi dell'albero si trovava infatti un tavolo abbondantemente apparecchiato con cibi di ogni sorta il cui profumo giunse alle sue narici. -Viene proprio a proposito!- diss'egli, s'avvicino' alla tavola e mangio' di gusto finche'‚ si fu cavata la fame. Quand'ebbe finito, prese la tovaglietta, la piego' accuratamente e la mise nella bisaccia. Poi 
 
 prosegui' e la sera, quando ebbe di nuovo fame, tiro' fuori la tovaglietta, la spiego' e disse: -Desidero che tu ti copra di cibi squisiti-. E d'un tratto comparve una gran quantita' di piatti di portata colmi di ogni ben di Dio. Egli comprese cosi' che si trattava di una tovaglietta magica ed esclamo': -Mi sei ben piu' cara dell'argento e dell'oro!-. Ma non volle ancora tornare a casa e prosegui' il suo cammino in giro per il mondo. Una sera giunse da un carbonaio 
 
 che stava facendo carbone e aveva messo sul fuoco delle patate per cena. Chiacchierarono un po'. Poi il carbonaio invito' il giovane a mangiare le patate con lui. -No- rispose -non voglio toglierti la cena; sarai tu a essere mio ospite.- -E chi preparera'?- disse il carbonaio. -Vedo bene che non hai niente con te.- -Eppure sara' un'ottima cena- rispose il giovane. Prese dalla bisaccia la tovaglietta, la spiego', formulo' il suo desiderio, ed ecco apparire i piatti gia' bell'e pronti. Il carbonaio strabuzzo' gli occhi per lo stupore, ma poi allungo' la mano e si servi'. Quand'ebbero finito di mangiare, il carbonaio disse: -La tua tovaglietta mi piace, se vuoi fare cambio ti do un vecchio zaino militare che e' dotato di virtu' magiche e che io non uso piu'-. -In che cosa consiste la sua virtu'?- domando' il giovane. Il carbonaio rispose: -Se lo batti con la mano, compare ogni volta un caporale con sei uomini provvisti di moschetto e arma bianca, ed essi fanno quello che tu ordini-. -Se cosi' deve essere- rispose l'altro -il cambio mi sta bene.- Cosi' il carbonaio si tenne la tovaglietta, 
 
 mentre il giovane se ne ando' con lo zaino. Quand'ebbe fatto un tratto di strada disse: -Devo provare le virtu' magiche dello zaino- e busso'. Subito comparvero i sette eroi e il caporale disse: -Cosa comanda il mio signore?-. -Andate dal carbonaio e riprendetegli la tovaglietta magica.- Fianco sinist e, dopo non molto tempo, ritornarono con l'oggetto richiesto, sottratto al carbonaio senza fare troppi complimenti. Egli ordino' loro di ritirarsi e prosegui', sperando che la fortuna lo favorisse sempre. Al tramonto arrivo' da un altro carbonaio che si stava preparando la cena sul fuoco. -Salute a te!- disse il carbonaio. -Se vuoi mangiare con me patate senza strutto, non hai che da servirti.- -No- rispose egli -per questa volta sarai tu mio ospite.- Stese la tovaglietta che subito si ricopri' di ogni ben di Dio, ed essi mangiarono e bevvero insieme allegramente. Dopo cena il carbonaio disse: -Darei l'anima per 
 
 avere la tua tovaglietta! La' c'e' un cappellino che non mi serve a nulla: se uno lo mette in testa e lo fa girare, le colubrine sparano come se ne avessero appostate dodici in fila e distruggono tutto. Se mi lasci la tovaglietta ti daro' il cappello-. Il giovane accetto', prese il cappello e lascio' la tovaglietta. Ma non aveva fatto molta strada che picchio' sul suo zaino e disse al caporale: -Vai con i tuoi sei uomini e riportami la tovaglietta magica-. I soldati gliela riportarono: cosi' egli ci guadagno' il cappello. Tuttavia non voleva fare ritorno a casa e pensava: "Non e' ancora ora che torni; devo proseguire." Ma il bosco non aveva fine, ed egli dovette camminare ancora per un giorno intero. La sera giunse da un terzo carbonaio che, come gli altri, lo invito' a mangiare patate senza strutto. Ma egli divise con lui la cena della tovaglietta magica, e il carbonaio mangio' cosi' di gusto, che fini' coll'offrirgli una cornetta. A suonarla crollavano tutte le fortificazioni, le citta' e i villaggi. Egli lascio la tovaglietta al carbonaio, ma la fece 
 
 reclamare subito dopo dalla soldatesca, sicche'‚ alla fine aveva zaino, cappellino e cornetta insieme. -Ora sono a posto- disse -e' tempo che faccia ritorno a casa a vedere come se la passano i miei fratelli.- All'arrivo, trovo' che essi vivevano nel fasto grazie alla ricchezza accumulata. Ma quando lo scorsero, in abiti vecchi e laceri, non vollero riconoscerlo e lo scacciarono. Allora egli ando' in collera e picchio' sullo zaino finche'‚ non ebbe davanti centocinquanta uomini. Ordino' loro di dare una bella lezione ai due fratelli, perche'‚ si ricordassero chi egli fosse. Scoppio' un gran baccano, e l'intero paese accorse in aiuto dei due malcapitati; i soldati, tuttavia, erano invincibili. Ne fu informato il re che mando' un capitano con la sua truppa. Ma l'uomo dagli strumenti 
 
 
 
 magici, vedendoli venire, picchio' sullo zaino e raduno' altri soldati e cavalieri, sicche'‚ il capitano e i suoi uomini furono respinti e dovettero ritirarsi con la faccia pesta. Il re disse: -Bisogna assolutamente sottometterlo!- e il giorno seguente gli mando' contro truppe piu' numerose. Ma il giovane picchio' sullo zaino finche'‚ non si trovo' davanti un intero esercito schierato, al quale ordino' di scagliarsi sul nemico. Poi giro' un paio di volte il suo cappellino: allora incominciarono a sparare le artiglierie pesanti e gli uomini del re furono battuti e messi in fuga. -Adesso non faccio la pace- diss'egli -se non mi danno la principessa in sposa, e tutto il regno da governare in nome del re.- Il re disse alla figlia: -E' dura da digerire, ma se voglio mantenere la pace e conservare la corona, devo cederti-. Cosi' furono celebrate le nozze, ma la principessa non accettava di essere stata costretta a sposare un uomo 
 
 tanto sgradevole; rimuginava giorno e notte sul modo di sbarazzarsene e nessun pensiero le era piu' gradito. Tento' di scoprire su che cosa si fondasse il suo potere, ed egli stesso fini' col rivelarle la magia dello zaino. Allora ella prese a fargli mille moine per farselo dare e quando finalmente lo ottenne, abbandono' il marito. Allora egli raduno' l'esercito, ma la principessa picchio' sullo zaino aumentando del doppio il numero dei propri soldati. Egli sarebbe 
 
 stato perduto se non avesse avuto il cappellino. Se lo mise in testa e lo fece girare un paio di volte: subito presero a tuonare le artiglierie e tutto crollo'; sicche'‚ la principessa stessa dovette andare a chiedere grazia. Egli si lascio' persuadere e le accordo' la pace. Dopo non molto tempo, la principessa ricomincio' a fare delle indagini e, accortasi dei poteri del cappellino, riusci' a convincere il marito a farselo dare a furia di chiacchiere. Ma non appena l'ebbe ottenuto, fece cacciare lo sposo, pensando cosi' di averla spuntata. Ma egli prese la cornetta e si mise a suonarla: e subito crollarono mura e fortini, citta' e villaggi, seppellendo il re e la principessa. E se egli non avesse deposto la cornetta e l'avesse suonata ancora un po', tutto 
 
 sarebbe finito in un cumulo di macerie e non sarebbe rimasta pietra su pietra. Cosi' sopravvisse solo lui e regno' su tutto il paese.


* * * FINE * * *