C'era una volta un uomo che aveva poco denaro, e con quel poco che gli rimaneva se ne ando' in giro per il mondo. Giunse in un villaggio dove i fanciulli correvano tutti insieme, gridando e facendo chiasso. -Che cosa state facendo, ragazzi?- domando' l'uomo. -Abbiamo preso un topo- risposero quelli. -Ora lo facciamo ballare, guardate che divertimento! Come saltella!- Ma all'uomo il povero animaletto faceva pena, percio' 

disse: -Lasciate andare il topo, ragazzi, in cambio vi daro' del denaro-. Egli diede loro dei soldi e quelli liberarono il topo che corse, piu' in fretta che pot‚, a rifugiarsi in un buco. L'uomo prosegui' il suo cammino e giunse in un altro villaggio dove dei ragazzi avevano preso una scimmia e la costringevano a ballare e a fare capriole; ridevano e non davano pace all'animale. Anche a essi l'uomo diede del denaro perche'‚ liberassero la scimmia. Infine egli giunse in un terzo villaggio dove dei ragazzi facevano ballare un orso e, quando l'animale brontolava, essi si divertivano ancora di piu'. Anche questa volta l'uomo lo fece liberare e l'orso, felice di potersene andare, trotterello' via. Ma l'uomo aveva ormai speso tutto quel poco denaro che gli restava e non aveva piu' un centesimo in tasca. Allora disse fra s‚: 

-Il re ha tanto denaro che non usa nella sua camera del tesoro; non puoi morire di fame, percio' ne prenderai un po' del suo e quando ne guadagnerai dell'altro, lo rimetterai a posto-. Si introdusse allora nella camera del tesoro e prese un po' di denaro, ma nell'uscire fu sorpreso dai fedeli del re che lo accusarono di essere un ladro e lo condussero davanti alla corte. Cosi' fu condannato a essere rinchiuso in una cassa che doveva essere gettata in mare. Il coperchio della cassa era pieno di buchi perche'‚ potesse entrarvi aria, e gli diedero pure una brocca d'acqua e una forma di pane. Mentre navigava sull'acqua, pieno di paura, udi' la serratura cigolare, stridere e scricchiolare; di colpo la serratura cedette, il coperchio si sollevo', ed ecco apparire il topo, la scimmia e l'orso: erano stati loro ad aprire la cassa, volevano soccorrerlo poiche'‚ li aveva aiutati. Ora pero' non sapevano che cosa fare e si consigliarono l'un l'altro. In quella arrivo' galleggiando sull'acqua una pietra bianca che sembrava un uovo rotondo. Allora l'orso disse: -Viene proprio a proposito: e' una pietra magica, colui al quale appartiene puo' desiderare qualsiasi cosa-. Allora l'uomo afferro' la pietra e quando l'ebbe in mano desidero' un castello con giardino e scuderia e, non appena ebbe formulato il desiderio, subito si

 trovo' nel castello con giardino e scuderia, e ogni cosa era cosi' splendida che non finiva piu' di meravigliarsi. Dopo qualche tempo, passarono di li' dei mercanti. -Guardate un po'- esclamarono -che splendido castello; l'ultima volta che siamo passati per di qua c'era soltanto della sabbia.- Siccome erano curiosi, entrarono e chiesero all'uomo come avesse fatto a costruire tutto cosi' in fretta. Egli rispose: -Non e' stata opera mia, ma della mia pietra magica-. -Di che pietra si tratta?- domandarono quelli. Allora egli ando' a prenderla e la mostro' ai mercanti. Questi avrebbero desiderato molto averla, e domandarono se non potevano acquistarla, e gli offrirono in cambio tutte le loro merci pregiate. L'uomo si fece sedurre dalla bellezza di quelle cose e, siccome il cuore umano e' incostante, penso' che le merci pregiate valessero di piu' della sua pietra magica, sicche'‚ la diede loro. Ma non appena l'ebbe consegnata, cesso' anche la sua fortuna, ed egli si ritrovo' sul fiume nella cassa chiusa con una brocca d'acqua e una forma di pane. I fedeli animali, il topo, la scimmia e l'orso, vedendo la sua disgrazia vennero di nuovo in suo soccorso, ma non poterono neppure aprire la serratura, poiche'‚ era molto piu' solida della prima volta. Allora l'orso disse: -Dobbiamo 
 
 riuscire a recuperare la pietra magica, o tutto e' perduto-. Dato che i mercanti vivevano ancora nel castello, gli animali vi si recarono insieme e, quando giunsero nelle vicinanze, l'orso disse: -Tu, topo, vai e guarda attraverso il buco della serratura quello che si puo' fare; sei piccolo e nessuno ti notera'-. 
 
 
Il topo era d'accordo, ma ben presto torno' e disse: -Niente da fare: ho guardato dentro, ma la pietra e' appesa a una cordicella rossa sotto uno specchio e d'ambo le parti ci sono due grossi gatti con occhi di fuoco che la sorvegliano-. Allora gli altri dissero: -Vai di nuovo dentro e aspetta che il padrone sia a letto e dorma poi, passando da un buco, introduciti nel suo letto, pizzicagli il naso e strappagli i capelli-. Il topo ando' di nuovo dentro e fece come gli altri gli avevano detto. Il padrone si sveglio', si frego' il naso, stizzito, e disse: -I gatti non combinano nulla; lasciano che i topi mi strappino i capelli!-. E li caccio' via tutti e due, sicche'‚ il topo l'ebbe vinta. La notte seguente, quando il padrone si fu addormentato di nuovo, il topo si introdusse nel castello e rosicchio' la cordicella rossa alla quale era appesa la pietra, finche'‚ non la divise a meta' e la pietra cadde a terra; poi la trascino' fin sulla porta. 


Ma ecco che il compito si fece difficile per il povero piccolo topo, sicche'‚ disse alla scimmia, che gia' era all'erta: -Prendila tu la pietra con le tue zampe, e portala fuori!-. La cosa era facile per la scimmia; cosi' prese la pietra e insieme al topo arrivo' fino al fiume. Giunti la', la scimmia disse: -Come facciamo adesso a raggiungere la cassa?-. L'orso rispose: -E' presto fatto: io vado in acqua e nuoto; tu, scimmia, siediti sulla mia schiena, aggrappati forte con le zampe e prendi la pietra in bocca; tu, topolino, ti puoi mettere nel mio orecchio destro-. Cosi' fecero e scesero sul fiume a nuoto. Dopo un po', non sentendo piu' parlare, l'orso incomincio' a chiacchierare e disse: -Senti un po', scimmia, non siamo forse dei bravi camerati?-. Ma la scimmia non rispondeva e continuava a tacere. -Ehi!- esclamo' l'orso -non vuoi rispondermi? Chi non risponde e' un cattivo compagno!- 

All'udire queste parole, la scimmia apri' la bocca, la pietra cadde in acqua ed ella disse: -Non potevo rispondere, avevo la pietra in bocca! Adesso e' andata a fondo e la colpa e' tua!-. -Sta' tranquilla- disse l'orso -troveremo una soluzione.- Allora si consultarono e decisero di chiamare le rane, i rospi e tutti gli insetti che vivono in acqua; dissero loro: -Sta sopraggiungendo un terribile nemico; procurateci tante pietre: vi costruiremo una muraglia e vi difenderemo-. Gli animali si spaventarono e portarono pietre da ogni dove; finalmente venne su dal fondo un vecchio rospo grasso con in bocca la pietra magica dalla cordicella rossa. Vedendola, l'orso disse tutto contento: -Ecco cio' che volevamo-. Tolse la pietra al rospo, disse agli animali che era tutto a posto e prese congedo. Poi i tre raggiunsero l'uomo nella cassa e 

aprirono il coperchio aiutandosi con la pietra. Erano arrivati giusto in tempo, perche'‚ egli aveva gia' mangiato il pane e bevuto l'acqua ed era mezzo morto. Ma come ebbe in mano la pietra, egli desidero' di essere nuovamente fresco e sano nel suo bel castello con giardino e scuderia. La' visse felice e i tre animali rimasero con lui e se la passarono bene per tutta la vita.


* * * FINE * * *