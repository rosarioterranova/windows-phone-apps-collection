C'era una volta un principe che aveva una fidanzata e l'amava teneramente. Un giorno che si trovava insieme a lei, tutto felice, giunse la notizia che il padre stava per morire e desiderava vederlo ancora una volta. Allora egli disse alla sua amata: -Devo partire e lasciarti, ma ti do quest'anello in mio ricordo. Quando saro' re, tornero' a prenderti-. Poi parti' a cavallo e, quando arrivo', il padre era in fin di vita e gli disse: -Figlio diletto, ho voluto vederti ancora una volta; promettimi di sposarti secondo la mia volonta'-. E gli nomino' una certa principessa che doveva diventare sua sposa. Il figlio

 era cosi' afflitto che rispose, senza riflettere: -Si', caro padre, sara' fatta la vostra volonta'-. Il re chiuse gli occhi e mori'. Il principe fu proclamato re e, quando fu trascorso il periodo di lutto, dovette mantenere la promessa fatta al padre: fece percio' chiedere la mano della principessa e gli fu concessa. Lo venne a sapere la sua prima fidanzata, e si addoloro' tanto dell'infedelta' che quasi ne mori'. Allora il padre le disse: -Figliola cara, perche'‚ sei tanto infelice? Avrai tutto cio' che desideri-. Ella riflette'‚ un momento, poi disse: -Caro padre, desidero undici fanciulle che mi somiglino nelle fattezze e nel volto-. Il re disse: -Se e' possibile, sara' fatto-. E fece cercare in tutto il regno, finche'‚ si trovarono undici fanciulle simili a sua figlia nelle fattezze e nel volto. Quando si 
 
 presentarono alla principessa, ordino' dodici abiti da cacciatore, tutti uguali, e le undici fanciulle dovettero indossarli, mentre ella indosso' il dodicesimo. Poi prese congedo da suo padre e se ne ando' con loro, cavalcando fino alla corte del suo fidanzato di un tempo, che tanto amava. Ella gli domando' se avesse bisogno di cacciatori e se non volesse prenderli tutti al suo servizio. Il re la guardo' senza riconoscerla e, trattandosi di gente dal bell'aspetto, disse che li avrebbe presi volentieri: cosi' diventarono i dodici cacciatori del re. Ma il re aveva un leone che era una strana bestia: sapeva tutto cio' che era nascosto e segreto. Una sera disse al re: -Pensi di avere dodici cacciatori?-. -Si'- rispose il re -sono dodici cacciatori.- -Ti sbagli- replico' il leone -sono dodici fanciulle.- Rispose il re: -Non e' possibile! Come puoi provarlo?-. -Oh, fa' spargere dei piselli nell'anticamera- rispose il leone -e lo vedrai subito: gli uomini hanno un passo fermo e se calpestano i piselli non se ne muove neanche uno; ma le fanciulle trotterellano, zampettano, camminano strisciando i piedi e fanno rotolare i piselli.- Al re piacque l'idea e fece spargere 
 
 i piselli. Ma c'era un servo del re che proteggeva i cacciatori, e quando udi' che volevano metterli alla prova, ando' e racconto' loro tutto quanto, dicendo: -Il leone vuole dimostrare al re che siete fanciulle-. La principessa lo ringrazio' e poi disse alle sue ancelle: -Controllatevi e camminate sui piselli con passo deciso-. Quando la mattina dopo il re fece chiamare i dodici cacciatori, ed essi entrarono nell'anticamera dov'erano sparsi i piselli, ci camminarono sopra con tanta sicurezza e avevano un passo cosi' fermo e deciso, che neanche uno rotolo' n‚ si mosse. Se ne andarono e il re disse al leone: -Mi hai ingannato, camminano proprio come uomini-. Il leone rispose: -Sapevano che sarebbero state messe alla prova, e hanno controllato la loro andatura. Ma fai portare nell'anticamera dodici filatoi: ci si avvicineranno con gioia, e questo nessun uomo lo fa-. Al re piacque l'idea e fece disporre i filatoi nell'anticamera. Ma il servo che proteggeva i cacciatori ando' da loro e rivelo' il tranello. Come furono sole, la principessa disse alle sue undici fanciulle: -Controllatevi e non guardate mai i filatoi-. La mattina dopo, quando il re fece chiamare i suoi dodici cacciatori, questi attraversarono l'anticamera senza guardarli affatto. Allora il re disse nuovamente al leone: -Mi hai ingannato, sono uomini: non hanno guardato i filatoi-. Il leone rispose: -Sapevano che sarebbero state messe alla prova e si 
 
 sono controllate-. Ma il re disse: -Non voglio piu' crederti-. Cosi' i dodici cacciatori seguivano sempre il re durante la caccia, ed egli li amava sempre di piu'. Ma un giorno, mentre si trovavano a caccia, annunciarono che stava giungendo la sposa del re. La notizia afflisse a tal punto la vera fidanzata, che le parve di morire e cadde a terra priva di sensi. Il re penso' che fosse successa una disgrazia al suo caro cacciatore, corse a soccorrerlo e gli tolse il guanto. Ed ecco egli scorse l'anello che aveva dato alla sua prima fidanzata e, 
 
 guardandola bene in viso, la riconobbe. Tutto commosso, la bacio', e quand'ella apri' gli occhi, le disse: -Tu sei mia e io sono tuo, e questo nessun uomo al mondo potra' cambiarlo-. Invio' un messo all'altra sposa pregandola di ritornare nel suo regno, poiche'‚ egli aveva gia' una fidanzata, e chi ritrova la vecchia chiave, non ha bisogno di una nuova. Poi furono celebrate le nozze, e anche il leone ritorno' in grazia, perche'‚ aveva pur detto la verita'.


* * * FINE * * *