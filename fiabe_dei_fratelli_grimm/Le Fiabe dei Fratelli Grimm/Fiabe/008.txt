C'era una volta uno strano violinista, che se ne andava solo solo per un bosco, e pensava a questo e a quello; e quando la sua mente non ebbe ove posarsi, disse fra se': "Mi annoio molto qui nel bosco, voglio cercarmi un buon compagno." Si tolse di dosso il violino e si mise a sonare, sicche' il suono si diffuse fra gli alberi. Poco dopo, ecco venire un lupo, trottando per la boscaglia. "Ah, viene un lupo! quello non lo desidero proprio," disse il violinista. Ma il lupo si avvicino' e gli disse: "Oh, caro violinista! come suoni bene! vorrei imparare anch'io." - "e' presto fatto," gli rispose il violinista, "devi soltanto fare tutto quello che ti ordino." - "O violinista," disse il lupo, "ti obbediro' come uno scolaro il suo maestro." Il violinista gli ordino' di seguirlo, e, quando ebbero fatto un pezzo di strada insieme, giunsero a una vecchia quercia, che era cava internamente e spaccata nel mezzo. "Guarda," disse il violinista, "se vuoi imparar a sonare il violino, metti le zampe davanti in questa spaccatura." Il lupo obbedí, ma il violinista prese in fretta un sasso e d'un sol colpo gli conficco' le zampe nel legno cosí saldamente, che il lupo dovette starsene la' prigioniero. "Aspetta qui finche' torno," disse il violinista, e se ne ando' per la sua strada.

Dopo un po', disse di nuovo fra se': "Mi annoio molto qui nel bosco, voglio cercarmi un altro compagno." Prese il violino, e di nuovo si diffuse il suono nel bosco. Poco dopo, ecco venire una volpe strisciando fra gli alberi. "Ah, viene una volpe," disse il violinista, quella non la desidero proprio. Ma la volpe gli si accosto' e disse: "Ah, caro violinista, come suoni bene! Vorrei imparare anch'io." e' presto fatto, disse il violinista: devi soltanto fare tutto quel che ti ordino. "O violinista," rispose la volpe, "ti obbediro' come uno scolaro il suo maestro." - "Seguimi," disse il violinista, e quando ebbero fatto un pezzo di strada, giunsero a un sentiero fiancheggiato da alti cespugli. Allora il violinista si fermo', da un lato del sentiero curvo' fino a terra un giovane nocciolo e ne premette la cima col piede; dall'altro lato incurvo' un altro alberello e disse: "Orsú, volpicina, se vuoi imparar qualcosa, porgimi una delle tue zampe davanti, la sinistra." La volpe obbedí ed egli le lego' la zampa al fusto di sinistra. "Volpicina," disse, "ora porgimi la destra." E la lego' al fusto di destra. E, dopo essersi assicurato che i nodi delle corde fossero abbastanza solidi, lascio' la presa, e gli alberelli si rizzarono e lanciarono in alto la volpe, che resto' sospesa in aria a sgambettare. "Aspettami qui fi'nche' torno," disse il violinista e se ne ando' per la sua strada.

Di nuovo disse fra se': "Mi annoio qui nel bosco; voglio cercarmi un altro compagno." Prese il violino, e il suono si diffuse per il bosco. Allora ecco venire a gran balzi un leprotto. "Ah, viene una lepre!" disse il violinista, "questa non la volevo." - "Ah, caro violinista," disse il leprotto, "come suoni bene! vorrei imparare anch'io." - "e' presto fatto," disse il violinista, "devi soltanto fare tutto quel che ti ordino." - "O violinista," disse il leprotto, "ti obbediro' come uno scolaro il suo maestro." Fecero un pezzo di strada insieme, finche' giunsero a una radura nel bosco, dove c'era una tremula. Il violinista lego' un lungo spago al collo del leprotto e ne annodo' l'altro capo all'albero. "Svelto, leprottino, ora salta venti volte intorno all'albero!" esclamo' il violinista, e il leprotto obbedi, e quando ebbe fatto i suoi venti giri, lo spago si era attorto venti volte intorno al tronco; e il leprotto era prigioniero, e aveva un bel tirare e dar strattoni: si tagliava soltanto il collo delicato con lo spago. "Aspetta qui finche' torno," disse il violinista e proseguí.

Intanto il lupo aveva dato spinte e strattoni, aveva morso la pietra e si era tanto adoprato, che alla fine si era liberato tirando fuori le zampe dalla spaccatura. Pieno di collera e di rabbia, corse dietro al violinista e voleva sbranarlo. Quando la volpe lo vide, comincio' a lamentarsi e grido' con tutte le sue forze: "Fratello lupo, vieni ad aiutarmi: il violinista mi ha ingannata." Il lupo curvo' gli alberelli, con un morso spezzo' le funi e libero' la volpe, che lo accompagno', per vendicarsi del violinista. Trovarono il leprotto legato, liberarono anche lui, e poi tutti insieme andarono in cerca del loro nemico.

Per la strada il violinista aveva ripreso a sonare, e questa volta era stato piú fortunato. I suoni giunsero all'orecchio di un povero boscaiolo, che subito, lo volesse o no, interruppe il suo lavoro e con l'ascia sotto il braccio si avvicino' per sentire la musica. "Finalmente viene il compagno che fa per me," disse il violinista, "un uomo cercavo, non bestie selvagge." E comincio' a sonar cosí bene e con tanta dolcezza, che il pover'uomo se ne stava incantato e si sentiva allargare il cuore dalla gioia. E mentre se ne stava cosí, si avvicinarono il lupo, la volpe e il leprotto ed egli si accorse che tramavano qualcosa. Allora sollevo' l'ascia rilucente e si mise davanti al violinista, come a dire: "Chi gli vuol male si guardi, l'avra' da fare con me." Allora le bestie, impaurite, di corsa tornarono nel bosco; ma il violinista per ringraziamento sono' un altro pezzo e poi proseguí la sua strada.


* * * FINE * * *