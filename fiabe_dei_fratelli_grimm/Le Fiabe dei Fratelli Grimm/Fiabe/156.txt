C'era una volta una fanciulla che era bella, ma pigra e trascurata. Quando doveva filare, era cosi' seccata che se il lino aveva un piccolo nodo, ne strappava subito un mucchio e lo buttava a terra, tutto ingarbugliato. Ora ella aveva una servetta laboriosa, che raccolse il lino scartato, lo puli', lo filo' sottile, e con esso si fece fare un bel vestito. Quando quella pigrona si sposo', e si stavano per celebrare le nozze, la fanciulla laboriosa danzava allegramente nel suo bel vestito, e la sposa disse:-Guarda, guarda, la ragazzina. Con cio' che scarto s'e' fatta un vestito. Cosi' agghindata e' proprio carina, e' bella a tempo, a menadito!-Lo sposo l'udi' e le domando' che cosa volesse dire. Allora ella gli racconto' che la ragazza portava un vestito fatto con il lino che lei aveva scartato. All'udirla lo sposo si accorse della sua pigrizia e della laboriosita' della servetta; percio' pianto' la fidanzata, ando' dall'altra e la prese in moglie.


* * * FINE * * *