C'era una volta un povero taglialegna che lavorava dal mattino fino a notte tarda. Quand'ebbe finalmente racimolato un po' di denaro, disse a suo figlio: "Sei il mio unico figlio: il denaro che ho guadagnato con il sudore della mia fronte voglio impiegarlo per la tua istruzione; se impari qualcosa per bene, puoi mantenermi da vecchio, quando le mie membra si saranno indurite e dovro' starmene a casa." Cosi' il giovane ando' all'Universita' e studio' assiduamente, tanto da meritarsi le lodi dei maestri, e rimase la' per qualche tempo. Aveva gia' frequentato un paio di corsi, ma non si era ancora perfezionato in tutto, che gia' quel poco denaro guadagnato dal padre era sfumato, ed egli dovette fare ritorno a casa. "Ah!" disse il padre tristemente, "non ho piu' nulla da darti, e in tempi cosi' difficili non posso neanche guadagnare un centesimo in piu' del pane quotidiano." - "Caro babbo," rispose il figlio, "non crucciatevi tanto: se questa e' la volonta' di Dio, sara' per il mio meglio; mi adattero'. Rimarro' qui e verro' con voi nel bosco ad accatastare e a tagliar legna." - "Ma figlio mio," disse il padre, "faresti troppa fatica; non sei abituato ai lavori pesanti, non resisteresti; e poi ho soltanto un'ascia e non ho denaro per comprarne un'altra." - "Andate dal vicino," rispose il figlio, "vi imprestera' la sua ascia finche'‚ non avro' i soldi per comprarmene una."

Allora il padre ando' dal vicino, si fece prestare l'ascia e il mattino dopo, all'alba, andarono insieme nel bosco. Il figlio aiutava il padre ed era tutto allegro e brioso. Quando il sole fu a picco, il padre disse: "Riposiamoci e mangiamo: dopo riprenderemo con maggior vigore." Il figlio prese il suo pane e disse: "Riposatevi pure, babbo, io non sono stanco; andro' un poco in giro per il bosco in cerca di nidi." - "Oh che sciocchino!" disse il padre. "Cosa vuoi mai andartene in giro a zonzo? Poi ti stanchi e non puoi piu' alzare il braccio; resta qui e siediti accanto a me."

Ma il figlio se ne ando' nel bosco, mangio' il suo pane ed era tutto allegro, e guardava tra il verde dei rami, se mai scorgesse qualche nido. Cosi' se ne ando' di qua e di la' finche'‚ giunse a una grossa quercia dall'aria minacciosa, che certo doveva avere molti secoli, e cinque uomini insieme non avrebbero potuto circondarla. Si fermo' a guardarla e penso' che qualche uccello doveva pur averci fatto il nido. D'un tratto gli parve di avere udito una voce umana. Tese l'orecchio, e senti' come un cupo grido: "Lasciami uscire, lasciami uscire!" Si guardo' attorno, ma non vide nessuno; e gli sembrava che la voce uscisse da sotto terra. Allora grido': "Dove sei?" La voce rispose: "Sono qua sotto, fra le radici della quercia. Fammi uscire, fammi uscire!" Lo studente si mise a rimuovere la terra sotto l'albero e a cercare fra le radici, finche'‚ vi trovo' una bottiglietta. L'alzo', e mettendola controluce, vide una cosetta simile a una rana, che saltava su e giu'. "Lasciami uscire, lasciami uscire!" grido' di nuovo; e lo studente, che non pensava a nulla di male, tolse il tappo alla bottiglia. Subito ne usci' uno spirito che incomincio' a crescere, e crebbe cosi' in fretta che in un attimo davanti allo studente stava un orrendo mostro, grande come meta' dell'albero. "Sai," grido' con voce da far paura, "qual e' la ricompensa che ti spetta per avermi liberato?" - "No," rispose lo studente senza paura. "Come faccio a saperlo?" - "Allora te lo diro' io!" grido' lo spirito. "Devo romperti il collo!" - "Avresti dovuto dirmelo prima," rispose lo studente, "e ti avrei lasciato dov'eri. Ma la mia testa rimarra' dove si trova; devi domandare ad altri." - "Ma che altri!" grido' lo spirito. "Devi avere la tua ricompensa! Pensi forse che io sia stato rinchiuso tanto tempo per grazia? No, era per punizione. Io sono il potentissimo Mercurio; a chi mi libera, devo rompere il collo." - "Piano," rispose lo studente, "non cosi' in fretta! Prima devo sapere se sei davvero stato in quella bottiglietta e se sei proprio lo spirito vero; se sei capace di rientrarci, allora ti credero' e potrai fare di me quel che vorrai." - "Oh!" disse lo spirito superbamente, "niente di piu' facile!" Rimpiccioli', e si fece cosi' sottile e piccino come era stato all'inizio, in modo da poter passare attraverso il collo della bottiglia. Ma vi era appena entrato che lo studente rimise il tappo, getto' la bottiglia al suo posto fra le radici della pianta, e cosi' lo spirito fu ingannato.

Lo studente voleva ritornare da suo padre, ma lo spirito grido' con voce lamentosa: "Ah! Lasciami uscire, lasciami uscire!" - "No," rispose lo studente, "non una seconda volta. Chi ha attentato alla mia vita, se l'acchiappo, non lo rimetto in liberta'." - "Liberami," grido' lo spirito, "e ti ricompensero' per il resto della tua vita." - "No," rispose lo studente, "mi inganni come la prima volta." - "Stai sprecando la tua fortuna," disse lo spirito, "non ti faro' niente, e ti ricompensero' invece, riccamente." Lo studente penso': "Voglio tentare; forse mantiene la promessa e non mi fara' del male." Tolse il tappo e lo spirito usci' come la prima volta, s'ingrandi' e divento' come un gigante. Porse allo studente uno straccetto simile a un cerotto e disse: "Se con un capo tocchi una ferita, guarisce subito; e se con l'altro tocchi ferro o acciaio, lo tramuti in argento." - "Devo prima provare!" disse lo studente; ando' a un albero e ne scalfi la corteccia con l'ascia, poi la strofino' con un capo del cerotto: subito la ferita si richiuse e guari'. "E' proprio vero!" disse allo spirito. "Adesso possiamo separarci." Lo spirito lo ringrazio' per averlo liberato, e lo studente ringrazio' lo spirito per il suo dono e torno' dal padre.

"Dov'eri finito?" domando' il padre. "Hai dimenticato il lavoro: io l'avevo detto subito che non avresti combinato nulla!" - "State tranquillo babbo, rimediero'." - "Si', rimediare!" disse il padre in collera. "Ci vuol altro!" - "Fate attenzione, babbo, voglio buttare giu' con un solo colpo quell'albero, da farlo schiantare." Prese il cerotto, lo passo' sull'ascia e meno' un gran colpo; ma siccome il ferro si era mutato in argento, il taglio si ripiego'. "Babbo, guardate un po' che cattiva ascia mi avete dato; si e' piegata tutta!" Allora il padre si spavento' e disse: "Ah, cos'hai fatto! Adesso devo pagare l'ascia e non so come fare: questo e' il vantaggio che ho dal tuo lavoro!" - "Non arrabbiatevi" rispose il figlio "l'ascia la paghero' io." - "Oh, sciocco!" grido' il padre "e con che cosa vorresti pagarla? Non hai niente all'infuori di quello che ti do io; hai soltanto grilli da studente nella testa, ma quanto a tagliar la legna, non ne capisci niente!"

Dopo un po' lo studente disse: "Babbo, non posso piu' lavorare, smettiamo." - "Come!" rispose il padre. "Pensi forse ch'io voglia starmene con le mani in mano, come te? Devo lavorare ancora, tu vattene se vuoi." - "Babbo, e' la prima volta che vengo nel bosco, e non so trovare la strada da solo: venite con me." Poiche'‚ la rabbia gli era sbollita, il padre si lascio' infine convincere e ando' a casa con lui. Allora disse al figlio: "Va' a vendere l'ascia guasta e guarda un po' quel che ne ricavi; il resto dovro' guadagnarlo io per poterla pagare." Il figlio prese l'ascia e la porto' in citta' da un orefice; questi la saggio', la mise su di una bilancia e disse: "Vale quattrocento scudi, ma non ne ho abbastanza in contanti." Lo studente disse: "Datemi quello che avete; del resto vi faccio credito." L'orefice gli diede trecento scudi e resto' in debito di cento. Poi lo studente ando' a casa e disse: "Babbo, ho il denaro: andate a chiedere al vicino quanto vuole per l'ascia." - "Lo so gia'," rispose il vecchio, "uno scudo e sei soldi." - "Allora dategli due scudi e dodici soldi; e' il doppio e mi pare che basti. Guardate, ho denaro in abbondanza!" Diede al padre cento scudi e disse: "Non ve ne manchera' mai, vivete comodamente." - "Dio mio," disse il vecchio, "come hai fatto ad avere tutta quella ricchezza?" Allora il figlio gli racconto' com'erano andate le cose, e quale ricca preda avesse fatto nel bosco, confidando nella sua fortuna. Con il resto del denaro, torno' all'Universita' e continuo' a studiare; e siccome con il suo cerotto poteva risanare tutte le ferite, divenne il dottore piu' famoso del mondo.


* * * FINE * * *