Tre garzoni servivano in un mulino dove viveva un vecchio mugnaio senza moglie e senza figli. Dopo aver trascorso alcuni anni insieme, un giorno il mugnaio disse: -Andate, e chi mi portera' a casa il miglior cavallo avra' il mulino-. Il terzo garzone era un servitorello che gli altri ritenevano uno sciocco e non volevano che avesse il mulino; del resto egli stesso non lo desiderava. Partirono tutti e tre insieme e, quando furono fuori dal villaggio, gli altri due dissero a quello sciocco di Gianni: -Puoi anche rimanere qui, tanto in vita tua non troverai mai un cavallo-. Ma Gianni ando' lo stesso con loro e, quando fu notte, giunsero a una grotta dove si coricarono per dormire. I due furbi aspettarono che Gianni si fosse addormentato, poi uscirono dalla grotta e scapparono lasciando Gianni da solo, e pensavano di esser stati astuti: si', ma vi andra' male! Quando sorse il sole e Gianni si sveglio', si trovo' in fondo a una grotta; si guardo' attorno ed esclamo': -Ah, Dio! Dove sono mai!-. Si alzo', risali' la grotta, ando' nel bosco e penso': "Come faro' mai a trovare un cavallo!." Mentre se ne andava cosi', assorto nei suoi pensieri, incontro' una gattina pezzata che disse: -Dove vai, Gianni?-. -Ah, tu non puoi proprio aiutarmi!- rispose. -So bene quello che vuoi- disse la gattina -vuoi un bel cavallo. Vieni con me; se mi servirai per sette anni, te ne daro' uno, piu' bello di quanti tu ne abbia mai visti in vita tua.- Cosi' la gatta lo condusse nel suo piccolo castello incantato, dove egli doveva servirla e spaccare la legna tutti i giorni: per questo gli fu data un'ascia d'argento, cunei e sega d'argento e la mazza era di rame. E cosi' spaccava la legna e se ne stava in casa, gli davano da mangiare e da bere, ma non vedeva nessuno all'infuori della gatta pezzata. Una volta ella gli disse: -Va' a falciare il mio prato e fai seccare l'erba- e gli diede una falce d'argento e una pietra per affilarla che era d'oro, e gli ordino' di consegnare tutto per bene. Gianni ando' e fece come gli era stato ordinato; quand'ebbe finito riporto' a casa la falce, la cote e il fieno, domando' se non credeva che fosse ormai giunto il tempo di dargli il suo compenso. -No- rispose la gatta -prima devi farmi un'altra cosa: qui c'e' della legna d'argento, un'ascia, una squadra e cio' che occorre, tutto d'argento: costruiscimi una piccola casetta.- Allora Gianni costrui' la casetta, poi disse che aveva fatto tutto ma non aveva ancora il cavallo. I sette anni erano trascorsi come se fossero stati sei mesi. La gatta gli chiese se voleva vedere i suoi cavalli. -Si'- rispose Gianni. Allora apri' la casetta e come dischiuse la porta, ecco la' dodici cavalli dall'aspetto superbo. Erano lustri come specchi e il cuore del giovane gli balzo' in petto dalla gioia. Poi la gatta gli diede da mangiare e da bere e disse: -Va' pure a casa, il cavallo per adesso non te lo do; fra tre giorni vengo io a portartelo-. Cosi' Gianni ando' a casa ed ella gli mostro' la strada per il mulino. Ma la gatta non gli aveva dato neppure un vestito nuovo, ed egli dovette tenersi il vecchio camiciotto cencioso, che aveva portato con sâ€š e che gli era diventato troppo corto in quei sette anni. Quando giunse a casa, erano ritornati anche gli altri due garzoni; tutti e due avevano portato un cavallo, ma uno era cieco e l'altro zoppo. Gli domandarono: -Gianni, dov'e' il tuo cavallo?-. -Arrivera' fra tre giorni.- Si misero a ridere e dissero: -Si', dove vuoi trovarlo tu un cavallo, Gianni! Chissa' che bella roba!-. Gianni entro' nella stanza, ma il mugnaio gli disse che non poteva sedersi a tavola: era troppo cencioso e lacero, c'era da vergognarsi se entrava qualcuno. Cosi' gli diedero due bocconi di cibo e lo fecero andare fuori a mangiarseli; e la sera, quando andarono a dormire, gli altri due non vollero dargli un letto, ed egli fini' coll'andare nella stia delle oche e coricarsi su di un po' di paglia. La mattina dopo, quando si sveglia, sono gia' trascorsi i tre giorni, e arriva una carrozza trainata da sei cavalli, ah, cosi' lucidi che era uno splendore! e un servo ne conduceva un settimo, per il povero garzone. Ma dalla carrozza scese una splendida principessa che entro' nel mulino: era la piccola gattina pezzata, che il povero Gianni aveva servito per sette anni. Domando' al mugnaio dove fosse il garzone, il servitorello. Il mugnaio rispose: -Non possiamo piu' lasciarlo venire al mulino, e' troppo cencioso; e' nella stia delle oche-. Allora la principessa disse di andare subito a chiamarlo. Cosi' fecero, ed egli dovette tenere insieme i brandelli del suo camiciotto per coprirsi. Allora il servo tiro' fuori degli abiti sfarzosi, e dovette lavarlo e vestirlo; e quando fu in ordine, nessun re poteva sembrare piu' bello. Poi la fanciulla volle vedere i cavalli che avevano portato gli altri due garzoni: uno era cieco e l'altro zoppo. Allora ella ordino' al servo di portare il settimo cavallo, e quando il mugnaio lo vide, disse che nel suo cortile non ve n'era mai stato uno simile. -Questo e' per il terzo garzone- diss'ella. -Allora avra' il mulino- disse il mugnaio, ma la principessa rispose che li' c'era il cavallo e che poteva tenersi anche il mulino; poi prende il suo fedele Giovanni, lo fa sedere nella carrozza e se ne va con lui. Vanno nella casetta ch'egli ha costruito con gli arnesi d'argento: e' un grande castello e tutto dentro e' fatto d'oro e d'argento. La' si sposarono, ed egli fu ricco, cosi' ricco che non gli manco' mai nulla per tutta la vita. Percio' nessuno deve dire che uno sciocco non puo' fare fortuna.


* * * FINE * * *