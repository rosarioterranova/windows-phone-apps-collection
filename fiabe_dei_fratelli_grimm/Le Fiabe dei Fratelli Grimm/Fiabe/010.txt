Galletto disse a Gallinella: "Le noci sono mature; andiamo insieme sul monte e mangiamone a sazieta' una buona volta, prima che le porti via tutte lo scoiattolo." - "Si'" rispose Gallinella "vieni, ce la spasseremo insieme." Se ne andarono tutti e due sul monte e poiche'‚ la giornata era bella, vi rimasero fino a sera. Ora, io non so se si fossero ingozzati tanto o se fossero diventati troppo spavaldi, fatto sta che non volevano tornare a casa a piedi, e Galletto dovette costruire una piccola carrozza di gusci di noce. Quando fu pronta, Gallinella ci sali' e disse a Galletto: "Tu puoi tirare." - "No," disse Galletto, "che idea! Piuttosto che tirare vado a casa a piedi: non erano questi i patti. Fare il cocchiere e sedere a cassetta, va bene; ma tirare io, questo no."

Mentre litigavano un'anatra starnazzo': "Ehi voi, ladri, chi vi ha detto di venire sul monte delle mie noci? Ve la faro' pagare!" e si precipito' su Galletto. Ma Galletto non era codardo e coraggiosamente si getto' addosso all'anatra, e alla fine l'aggredi' con gli speroni con tanta violenza, che ella chiese grazia e per punizione si lascio' volentieri attaccare alla carrozza. Galletto sedette a cassetta come cocchiere e si parti' di gran carriera. "Anatra, corri piu' che puoi!" Quando ebbero fatto un pezzo di strada incontrarono due pedoni, uno spillo e un ago. Questi gridarono: "Alt, alt," e dissero che stava per diventare buio pesto, e non potevano piu' fare un passo, e poi la strada era cosi' sporca! Non potevano salire per un po'? Erano stati alla locanda dei sarti, fuori porta, e si erano attardati a bere birra. Siccome erano gente magra, che non teneva molto posto, Galletto li lascio' salire entrambi, ma dovettero promettere di non pestare i piedi a lui e alla sua Gallinella. A tarda sera giunsero a un'osteria, e siccome di notte non volevano proseguire, e l'anatra era male in arnese e cadeva di qua e di la', vi si fermarono. Da principio l'oste fece molte difficolta' dicendo che la casa era gia' piena; pensava inoltre che non potessero essere gente molto distinta. Ma essi gli fecero tanti bei discorsi: avrebbe avuto l'uovo deposto da Gallinella strada facendo e avrebbe tenuto l'anatra che ogni giorno ne deponeva uno, sicche'‚ alla fine egli cedette. Cosi' si fecero servire a tavola e banchettarono allegramente. La mattina presto, quando albeggiava appena e tutti dormivano ancora, Galletto sveglio' Gallinella, prese l'uovo, lo apri' con il becco e lo consumarono insieme; il guscio lo gettarono nel focolare. Poi andarono dall'ago che dormiva ancora, lo presero per la testa e lo piantarono nel cuscino della poltrona dell'oste, mentre lo spillo lo infilarono nell'asciugamano. Infine scapparono via per la pianura, come se niente fosse. L'anatra che aveva voluto dormire all'aperto ed era rimasta nel cortile, li senti' frullar via, si sveglio', trovo' un ruscello e ne segui' a nuoto la corrente: era piu' veloce che a tirare la carrozza! Un paio d'ore piu' tardi l'oste si alzo', si lavo' e volle asciugarsi con l'asciugamano ma si graffio' il viso con lo spillo; poi ando' in cucina e volle accendersi la pipa, ma quando si avvicino' al camino i gusci d'uovo gli saltarono negli occhi. "Questa mattina ce l'hanno tutti con la mia testa!" disse, e si sedette adirato sulla poltrona. "Ahi!" L'ago da cucire l'aveva punto ancor peggio, e non nella testa, cosicche'‚ egli balzo' su per lo spavento. Ora era furioso e comincio' a sospettare degli ospiti che erano arrivati la sera prima cosi' tardi; e quando ando' a cercarli se n'erano andati. Allora giuro' di non ospitare mai piu' gentaglia che mangia molto, non paga nulla e per giunta ti ringrazia giocandoti qualche tiro.


* * * FINE * * *