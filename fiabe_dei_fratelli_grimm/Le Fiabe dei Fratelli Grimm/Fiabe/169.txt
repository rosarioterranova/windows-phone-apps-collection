C'era una volta un povero taglialegna che viveva con sua moglie e le tre figlie in una povera capanna, al limitare di un bosco solitario. Una mattina, prima di tornare al lavoro, disse a sua moglie: «Mandami la nostra figliola maggiore, che mi porti il pranzo nel bosco, se non riesco a finire. Perche' non perda la strada», soggiunse, «prendero' un sacchetto di miglio e spargero' i grani per via». Quando il sole fu a picco sul bosco, la fanciulla si mise in cammino con una pentola di minestra. Ma passeri della montagna e del bosco, allodole e fringuelli, merli e lucherini avevano beccato il miglio gia' da un pezzo, e la 

fanciulla non pote' trovar la traccia. Ando' avanti a caso, finche' tramonto' il sole e si fece notte. Nell'oscurita' si sentiva lo stormire degli alberi, lo stridio delle civette, e la fanciulla fu presa dalla paura. Ma ecco, in lontananza vide un lume, che brillava fra gli alberi. «Ci sara' pur qualcuno, che mi accogliera' per questa notte!», penso', e cammino' verso quella luce. Non ando' molto che giunse a una casa dalle finestre illuminate. Busso', e una voce rauca grido' dall'interno: «Avanti!». La fanciulla entro' nel corridoio buio e picchio' alla porta della stanza: «Avanti, dunque!», grido' la voce; e quando ella apri', vide un vecchio tutto bianco, che sedeva davanti alla tavola col volto appoggiato fra le mani, e sulla tavola gli fluiva una barba bianca, che poi ricadeva quasi fino a terra. Accanto alla stufa c'erano tre animali, una gallinella, un galletto e una vacca pezzata. La fanciulla racconto' al vecchio quel che le era successo e lo prego' di accoglierla per quella notte. L'uomo disse:

 e tu, mia gallinella,
 e tu mio galletto,
 pezzata vaccherella,
 che dite voi di questo? 	

«Tuc», risposero gli animali, e certo voleva dire: «Non abbiamo niente in contrario», perche' il vecchio prosegui': «Qui la roba non manca: va' in cucina e prepara la nostra cena». In cucina la fanciulla trovo' di tutto in abbondanza e preparo' una buona cena, ma non penso' alle bestie. Porto' in tavola una terrina colma, sedette accanto all'uomo tutto bianco e mangio' da cavarsi la fame. Quando fu sazia, disse: «Adesso sono stanca; dov'e' un letto, in cui possa coricarmi e dormire?». Le bestie risposero:

 Con lui solo hai mangiato,
 con lui solo hai bevuto,
 a noi non hai pensato:
 ci dirai come la notte hai passato. 	

Disse il vecchio: «Va' su per la scala e troverai una camera a due letti: sprimacciali e stendici sopra delle lenzuola pulite; verro' a dormire anch'io». La fanciulla sali' e, quand'ebbe sprimacciato e rifatto i letti, si corico', senza piu' aspettare il vecchio. Ma dopo un po', il vecchio giunse, le accosto' la candela per guardarla e scosse la testa. E quando vide che dormiva profondamente, apri' una botola e la lascio' cadere giu' in cantina.
 
 A tarda sera torno' a casa il taglialegna e rimprovero' alla moglie di avergli fatto patir la fame per tutto il giorno. «Non ne ho colpa», rispose la donna, «la ragazza e' uscita per portarti da mangiare, ma dev'essersi smarrita: tornera' domani.» Il taglialegna s'alzo' prima di giorno per andare nel bosco, e volle che stavolta il pranzo glielo portasse la seconda figliola. «Prendero' un sacchetto pieno di lenticchie», disse, «son piu' grosse del miglio e la ragazza le vedra' bene: non puo' sbagliar strada.» A mezzogiorno la fanciulla s'avvio', ma le lenticchie erano sparite: gli uccelli del bosco le avevan beccate come il giorno prima, senza lasciarne neanche una. La fanciulla erro' per il bosco fino a notte e giunse anche lei alla casa del vecchio; le dissero di entrare, ed ella chiese da mangiare e da dormire. L'uomo con la barba bianca domando' di nuovo alle bestie:

 e tu, mia gallinella,
 e tu mio galletto,
 pezzata vaccherella,
 che dite voi di questo? 	

Gli animali risposero di nuovo: «Tuc» e ando' tutto come il giorno prima. La fanciulla preparo' una buona cena, mangio' e bevve col vecchio e non si curo' delle bestie. E quando chiese dov'era il suo letto, quelle risposero:

 Con lui solo hai mangiato,
 con lui solo hai bevuto,
 a noi non hai pensato:
 ci dirai come la notte hai passato. 	

Quando fu addormentata, arrivo' il vecchio, l'osservo' scuotendo la testa e la lascio' cadere in cantina. Il terzo giorno il taglialegna disse a sua moglie: «Oggi a portarmi il pranzo manda la piu' piccola; e' sempre stata buona e obbediente, terra' la strada giusta e non andra' a zonzo come quelle sventate delle sue sorelle». La madre non voleva e disse: «Devo perdere anche la mia prediletta?». «Non temere!», rispose il marito, «La ragazza non perde la strada, e' troppo saggia e giudiziosa; per di piu', prendero' dei ceci e li spargero' qua e la': sono ancor piu' grossi delle lenticchie e le mostreranno il sentiero.» Ma quando la fanciulla usci' col suo paniere appeso al braccio, le tortore selvatiche avevano i ceci nel gozzo, ed ella non sapeva da che parte andare. Era molto inquieta e continuava a pensare al suo babbo che, poveretto, doveva ormai aver fame; e alla disperazione della sua buona mamma, se lei non fosse tornata. Alla fine, quando si fece buio, vide il lumicino e arrivo' alla casa del bosco. Prego' gentilmente che volessero darle ricovero per quella notte, e l'uomo dalla barba bianca torno' a chiedere alle sue bestie:

 e tu, mia gallinella,
 e tu mio galletto,
 pezzata vaccherella,
 che dite voi di questo? 	

«Tuc!», dissero quelle. Allora la fanciulla si avvicino' alla stufa dov'erano le bestie, accarezzo' il galletto e la gallinella passando con la mano su quelle piume liscie, e solletico' fra le corna la vacca pezzata. Poi, per ordine del vecchio, preparo' una buona minestra, e, quando la terrina fu in tavola, disse: «Io mi cavero' la fame e queste buone bestie non avranno nulla? Fuori c'e' tanta roba: prima pensero' a loro». Usci', ando' a prender dell'orzo e lo sparse davanti a galletto e alla gallinella, e alla vacca porto' una bracciata di fieno odoroso. «Buon appetito, care bestie», disse, «e, se avete sete, eccovi anche l'acqua fresca.» Porto' dentro un secchio pieno d'acqua e il galletto e la gallinella saltarono sull'orlo, tuffarono il becco, e poi tennero su la testa, come fanno gli uccelli per bere; e anche la vacca pezzata bevve un bel sorso. Quando le bestie furono sazie, la fanciulla sedette a tavola accanto al vecchio, e mangio' quel che era avanzato. Non ando' molto che il galletto e la gallinella presero a nasconder la testina sotto l'ala, e la vacca pezzata sbatteva le palpebre. Allora disse la fanciulla: «Non andiamo a riposare?».

 e tu, mia gallinella,
 e tu mio galletto,
 pezzata vaccherella,
 che dite voi di questo? 	

Le bestie risposero: «Tuc!».

 Con noi tutti hai mangiato,
 con noi tutti hai bevuto,
 a noi tutti hai provveduto,
 buon riposo hai meritato. 	

La fanciulla ando' di sopra, sprimaccio' i piumini e mise lenzuola di bucato; e quand'ebbe finito, arrivo' il vecchio e si corico', e la sua barba bianca gli arrivava ai piedi. La fanciulla si corico' nell'altro letto, disse le sue preghiere e s'addormento'.
 
Dormi' tranquillamente fino a mezzanotte, quando in casa comincio' un rumore che la risveglio'. Si sentiva scricciolare e strepitare in tutti gli angoli, la porta si spalanco' e sbatte' contro il muro, le travi traballarono come se fossero li' li' per sfasciarsi, pareva che la scala precipitasse, e alla fine ci fu uno schianto come se crollasse il tetto. Poi torno' la quiete, e siccome niente le era successo, la fanciulla resto' tranquillamente a letto e si riaddormento'. Ma al mattino, quando la chiara luce del sole la risveglio' cosa videro i suoi occhi? Ella giaceva in una gran sala e intorno a lei tutto sfolgorava con fasto regale: alle pareti crescevano fiori d'oro su un fondo di seta verde, il letto era d'avorio e la coperta di velluto rosso, e su una sedia li' vicino c'erano un paio di pantofole trapunte di perle. La fanciulla credeva di sognare, ma entrarono tre servitori sfarzosamente vestiti e le chiesero quali fossero i suoi ordini. «Andate pure!», rispose la 

fanciulla, «mi alzero' subito, preparero' una minestra per il vecchio, e poi daro' anche da mangiare al galletto, alla gallinella e alla vacca pezzata.» Pensava che il vecchio si fosse gia' alzato e guardo' verso il suo letto; ma al suo posto c'era uno sconosciuto. E mentre la fanciulla lo guardava, e vedeva che era giovane e bello, egli si sveglio', si rizzo' a sedere e disse: «Sono un principe, e una cattiva strega mi ha trasformato in un vecchio canuto, costretto a vivere nel bosco; nessuno poteva star con me, tranne i miei tre servi, tramutati in gallinella, galletto e vacca pezzata. E l'incanto non sarebbe cessato, finche' non fosse venuta una fanciulla cosi' buona da mostrarsi amorevole non soltanto con gli uomini, ma anche con le bestie. E tu sei quella: a mezzanotte, grazie a te, siamo stati liberati e la vecchia casa del bosco, si e' di nuovo trasformata nel mio palazzo reale». E quando si furono alzati, il principe disse ai tre servi d'andar a prendere con la carrozza i genitori della fanciulla, che dovevano assistere alla festa nuziale. «Ma dove sono le mie due sorelle?», domando' la fanciulla. «Le ho chiuse in cantina. Domani saranno condotte nel bosco, e faranno le serve da un carbonaio, finche' non diventeranno piu' buone e non prometteranno di non fare piu' patir la fame alle povere bestie.»
 