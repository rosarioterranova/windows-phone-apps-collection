C'era una volta un re potente e saggio che ogni giorno, a pranzo, quando la tavola era sparecchiata e non c'era piu' nessuno, si faceva portare ancora un piatto, coperto, da uno dei suoi servi piu' fedeli. Solamente lui ne mangiava, poi lo richiudeva, e nessuno sapeva che cosa vi fosse dentro. Un giorno avvenne che il servo, quando il re gli diede il piatto da portare via, non seppe resistere alla tentazione, lo porto' nella propria camera, lo apri' e vi trovo' dentro una serpe bianca. Vedendola gli venne una tale voglia di mangiarne che non pot‚ trattenersi: ne taglio' un pezzetto e se lo mangio'. Ma appena lo sfioro' con la lingua, udi' con chiarezza cio' che si dicevano i passeri e gli altri uccelli davanti alla finestra e comprese cosi' che capiva il linguaggio degli animali.

Ora avvenne che proprio quel giorno la regina smarri' uno dei suoi anelli piu' belli, e il sospetto cadde su quel servo. Il re lo rimprovero' aspramente e minaccio' di condannarlo come reo, se entro quel giorno non avesse indicato il malfattore. Allora il servo si spavento' e non sapeva cosa fare. Inquieto, scese in cortile: la', vicino a un ruscello, le anatre riposavano tranquille e si facevano le loro confidenze. Egli ne senti' una che diceva: "Che peso ho sullo stomaco! Nella fretta ho ingoiato un anello che era sotto la finestra della regina." Subito il servo l'afferro' per il collo, la porto' al cuoco e disse: "Ammazza prima questa, e' ben pasciuta." Il cuoco le taglio' il collo e quando fu sbuzzata le trovo' nello stomaco l'anello della regina. Il servo lo porto' al re che se ne rallegro' molto, e volendo riparare il proprio errore gli disse: "Chiedi cio' che vuoi, e di' quale carica desideri a corte."

Ma il servo rifiuto' ogni cosa e chiese soltanto un cavallo e del denaro per il viaggio, poiche'‚ desiderava girare per il mondo. Cosi' se ne ando' a cavallo e giunse a uno stagno dove tre pesci si erano impigliati nelle canne e boccheggiavano fuor d'acqua, lamentandosi di dover morire cosi' miseramente. Egli capi' le loro parole e ne ebbe pieta', cosi' scese da cavallo e li rimise in acqua. Allora i pesci gridarono: "Ce ne ricorderemo e ti ricompenseremo!." Egli prosegui' e poco dopo udi', ai suoi piedi, un re delle formiche che diceva: "Se l'uomo girasse al largo con la sua bestia! Mi calpesta tante di quelle formiche!" Egli guardo' a terra e vide che il suo cavallo era entrato in un formicaio, allora devio' il cammino e il re delle formiche grido': "Ce ne ricorderemo e ti ricompenseremo!" Prosegui' e giunse in un bosco; la' due corvi, padre e madre, gettavano i loro piccoli fuori dal nido e dicevano: "Siete grandi a sufficienza per mantenervi da soli, noi non possiamo piu' sfamarvi." I piccoli giacevano a terra, sbattevano le loro piccole alucce e gridavano: "Come possiamo mantenerci da soli! Non sappiamo ancora volare per procacciarci il cibo! Siamo costretti a morire di fame!" Egli scese a terra, uccise il suo cavallo con la spada e lo diede in pasto ai piccoli corvi. Questi si avvicinarono saltellando, si saziarono e dissero: "Ce ne ricorderemo e ti ricompenseremo!"

Ora egli prosegui' a piedi e, cammina cammina, giunse in una gran citta'. Un uomo a cavallo andava dicendo che colui che voleva diventare lo sposo della giovane principessa doveva eseguire un compito che ella gli avrebbe assegnato; ma se lo intraprendeva e non lo portava a termine, avrebbe perso la vita. Nessuno voleva presentarsi, perche'‚ gia' tanti ci avevano rimesso la vita. Il giovane penso': "Che ho da perdere? Tentiamo!" Cosi' ando' davanti al re e a sua figlia e si annuncio' come pretendente.

Allora lo condussero in riva al mare; gettarono un anello in acqua e gli ordinarono di ripescarlo. Gli dissero inoltre che se si tuffava e ritornava a galla senza l'anello, lo avrebbero ributtato giu' per farlo morire. Poi fu lasciato solo, e mentre si trovava sulla riva e pensava che cosa mai potesse fare per prendere l'anello, vide avvicinarsi i tre pesci che egli aveva tratto dalle canne e rimesso in acqua. Quello di mezzo aveva in bocca una conchiglia, che depose sulla riva, ai piedi del giovane; e quando egli l'apri' ci trovo' dentro l'anello. Pieno di gioia lo porto' al re e chiese sua figlia in sposa. Ma questa, quando udi' che egli non era un principe, non lo volle. Usci' in giardino, rovescio' dieci sacchi pieni di miglio sull'erba e disse: "Dovra' raccoglierlo per domattina, prima che sorga il sole; e non ne manchi neanche un granello!" Il giovane non sarebbe riuscito a portare a termine il compito se i fedeli animali non lo avessero aiutato. Di notte venne il re delle formiche e, con le sue mille e mille formiche raccolse tutto il miglio, lo ammucchio' nei sacchi e, prima che sorgesse il sole del mattino, aveva finito il lavoro senza che neanche un granello andasse perduto. Quando la principessa venne in giardino e vide tutto cio', si meraviglio' e disse: "Anche se ha eseguito pure questo compito, ed e' giovane e bello, non lo sposero' se prima non mi avra' portato una mela dell'albero della vita." Ma i corvi che erano stati gettati dal nido e che egli aveva nutrito, erano cresciuti e avevano udito quello che voleva la principessa. Volarono via e ben presto uno di loro ritorno' portando una mela nel becco e la lascio' cadere fra le mani del giovane. Quando questi la porto' alla principessa ella lo accetto' con gioia e divenne sua sposa. Alla morte del vecchio re, il principe ne eredito' la corona.


* * * FINE * * *