Un sarto aveva un figlio piccolo piccolo, non piu' alto di un pollice, e per questo lo aveva chiamato Pollicino. Pollicino era, in compenso, molto coraggioso, e un giorno disse a suo padre -Babbo, voglio andarmene per il mondo a ogni costo-. -Bene, figlio mio- disse il vecchio; prese un lungo ago da rammendo e alla fiamma di una candela vi fece una capocchia di ceralacca: -Eccoti una bella spada per il viaggio-. Il piccolo sarto voleva mangiare ancora una volta con i 

genitori, percio' ando' in cucina a vedere che cosa avesse preparato la mamma come pranzo d'addio. Era tutto pronto, e il piatto era sul focolare. Egli disse: -Be', che si mangia oggi?-. -Guarda tu stesso- rispose la madre. Allora Pollicino salto' sul focolare e guardo' nel piatto, ma siccome allungo' troppo il 

collo, il vapore che saliva dalle vivande lo prese e lo trascino' su per il camino Quando ricadde a terra, il piccolo sarto si ritrovo' fuori nel vasto mondo; erro' qua e la' e ando' a bottega da un padrone, ma non gli piaceva quello che gli davano da mangiare. -Signora padrona- le disse Pollicino -se non mi prepara un cibo migliore me ne vado, e domani mattina scrivero' con il gesso sull'uscio di casa"Patate troppe, carne non c'e', ti saluto delle patate grande Re!."--Cosa vuoi, tu, pulce?- disse la padrona; ando' in collera e afferro' uno straccio per colpirlo; ma il nostro piccolo sarto si acquatto', agile, sotto i

l ditale, di la' fece capolino e mostro' la lingua alla padrona. Ella sollevo' il ditale per afferrarlo, ma Pollicino si getto' tra gli stracci e mentre la padrona li buttava di qua e di la' per cercarlo, egli si caccio' nella fessura del tavolo -Ehi, ehi, signora padrona!- grido' sporgendo la testa, e quando ella stava per colpirlo, lui salto' giu' nel cassetto. Alla fine pero' la padrona riusci' ad acchiapparlo e lo caccio' di casa. Cammina cammina, il piccolo sarto arrivo' in una gran foresta, dove incontro' una banda di briganti che volevano rubare il tesoro del re. A vederlo essi pensarono che un cosino simile potesse essere loro utile. -Ola'!- grido' uno -tu, Maciste, vuoi venire con noi alla camera del Tesoro? Puoi strisciare dentro quatto quatto e gettarci fuori il 

denaro.- Pollicino riflette'‚ e infine disse di si' e li accompagno' alla camera del Tesoro. Osservo' bene la porta da cima a fondo, per vedere se vi fosse una crepa; fortunatamente ne trovo' una, ma stava per entrare quando una delle sentinelle disse: -Guarda la' che brutto ragno! Voglio schiacciarlo-. -Ma lascia in pace quella povera bestia- disse l'altra -non ti ha fatto niente.- Cosi' Pollicino riusci' a passare illeso attraverso la fessura. Giunto nella camera del 

Tesoro, apri' la finestra e butto' uno scudo dopo l'altro ai briganti che se ne stavano la' sotto. Ma, sul piu' bello, senti' venire il re che voleva rimirare il suo tesoro, cosi' dovette nascondersi in fretta. Il re si accorse che mancava un bel po' di talleri sonanti, ma non riusci' a capire chi potesse averli rubati, poiche'‚ le serrature erano in buono stato e tutto pareva ben custodito. Allora se ne ando' dicendo alle due sentinelle: -Fate attenzione, c'e' qualcuno dietro al denaro-. Quando Pollicino riprese il suo lavoro da capo, le guardie sentirono il denaro muoversi tintinnando: clip, clap, clip, clap. Allora si precipitarono dentro per acchiappare il ladro. Ma il piccolo sarto, che li udi' venire, fu ancora piu' lesto, salto' in un angolo e si nascose sotto uno scudo, che lo copri interamente. Poi si mise a canzonare le guardie gridando: -Ehi, son qui-. Quelle gli si avventarono contro, ma non fecero in tempo ad 

arrivare che Pollicino era saltato sotto uno scudo in un altro angolo e, gridava: -Ehi, son qui!-. Quelle si slanciarono indietro, ma Pollicino era gia' da un pezzo in un terzo angolo e gridava: -Ehi, son qui!-. Cosi' li fece correre avanti e indietro come matti per la stanza, finche'‚ se ne andarono sfiniti. Allora, 

a uno a uno, butto' fuori tutti gli scudi; l'ultimo lo scaglio' con tutte le sue forze, ci salto' sopra, e cosi' scese al volo dalla finestra. I briganti lo colmarono di lodi: -Sei un grande eroe- dicevano -vuoi diventare il nostro capo?-. Ma Pollicino si scuso' dicendo che prima doveva vedere il mondo. Allora divisero il bottino, ma egli volle soltanto un soldo, perche'‚ non poteva portarne di piu'. Poi cinse nuovamente la spada, disse addio ai briganti e se ne 

ando' per la sua strada. Ando' a lavorare presso qualche mastro artigiano, ma siccome il mestiere non gli riusciva, entro' a servizio come domestico di una locanda. Ma le serve non lo potevano soffrire perche'‚, senza essere visto, egli vedeva tutto quello che esse facevano di nascosto e andava a riferire ai padroni cio' che si erano prese dai piatti o avevano portato via dalla cantina. Allora dissero: -Aspetta un po' che ti rendiamo pan per focaccia!- e si misero d'accordo per giocargli un brutto tiro. Infatti una volta che una di loro stava falciando il giardino, vedendo Pollicino correr qua e la', su e giu' per gli 

steli, lo falcio' svelta insieme all'erba, lego' il tutto in un grosso straccio, e lo getto' di nascosto alle mucche. Se lo ingoio' una nera e grossa, senza 

fargli alcun male. Ma laggiu' dov'era finito non gli piaceva perche'‚ era tutto buio e non c'era neanche una candela. Quando munsero la mucca egli grido':-Tic, tac, ulmo, olmo il secchio e' gia' colmo?-Il rumore della mungitura, tuttavia, impedi' che lo sentissero. Poco dopo entro' nella stalla il padrone e disse: -Domani questa mucca deve essere macellata-. Allora a Pollicino venne una gran paura e si mise a gridare piu' forte: -Son qua dentro!-. Il padrone l'udi' ma non capiva da dove provenisse la voce e disse: -Dove sei?-. -Dentro a quella nera.- Ma il padrone non capi' che cosa volesse dire e se ne ando' via. Il giorno

 dopo la mucca fu macellata. Fortunatamente nello squartarla, a Pollicino non fu torto neanche un capello, ma fini' tra la carne da salsiccia. Quando il macellaio si avvicino' per mettersi al lavoro, egli grido' con quanto fiato aveva in gola: -Non tagliate troppo a fondo! Non tagliate troppo a fondo! Sono qua sotto!-. Ma per via del rumore, nessuno lo udi'. Ora il povero Pollicino era in pericolo, ma la necessita' aguzza l'ingegno, cosi' si mise a saltare con grande agilita' fra i coltellacci, in modo che neanche uno lo tocco' e riusci' a salvare la pelle. Ma non riusci' ancora a sfuggire; non c'era altra 
 
 soluzione: dovette lasciarsi pigiare in un sanguinaccio insieme a pezzetti di lardo. Il luogo era un po' stretto, e per giunta, lo affumicarono appeso alla cappa del camino, dove egli si annoio' parecchio. Finalmente, d'inverno, lo tirarono giu', perche'‚ la salsiccia doveva essere offerta a un ospite. Quando la 
 
 padrona la taglio' a fette, Pollicino fece bene attenzione a non allungare troppo il collo, per non rischiare di farselo tagliare; finalmente colse il momento adatto, si fece largo e salto' fuori. Il piccolo sarto non volle trattenersi ulteriormente in quella casa dove gli era andata cosi' male, e si rimise subito in cammino. Ma mentre era in aperta campagna, incrocio' una volpe che lo inghiotti' mentre era soprappensiero. -Ehi, signora volpe!- grido' il piccolo sarto -sono finito nella vostra gola, lasciatemi andare!- -Hai ragione- rispose la volpe -mangiarti e' come non aver niente nello stomaco; se mi prometti i polli 
 
 che sono nel cortile di tuo padre, ti lascero' libero.- -Con tutto il cuore- rispose Pollicino -avrai tutti i polli, te lo prometto.- Allora la volpe lo lascio' andare e lo porto' a casa lei stessa. Quando il padre rivide il suo amato figlioletto, le diede volentieri tutti i polli. -In compenso ti porto a casa una bella moneta- disse Pollicino a suo padre, e gli porse il soldo che si era guadagnato in viaggio. -Ma perche'‚ la volpe si e' beccata i poveri pollastrelli?- -Ma sciocco, a tuo padre sara' sempre piu' caro suo figlio che i polli del cortile.-


* * * FINE * * *