Una lupa mise al mondo un lupacchiotto e invito' la volpe a fare da madrina. -E' nostra parente stretta- disse -e' astuta e ha molto giudizio: potra' addestrare il mio figlioletto e aiutarlo a farsi strada nel mondo.- La volpe fu molto onorata per l'invito e disse: -Vi ringrazio per l'omaggio che mi fate; io mi comportero' in modo da contentarvi-. Durante il banchetto mangio' a quattro palmenti divertendosi allegramente, poi disse: -Cara signora comare, e' nostro dovere provvedere al piccolo; dovete nutrirvi bene perche'â€š si irrobustisca. Conosco un ovile dove sara' facile prenderci un bel bocconcino-. L'idea piacque alla lupa, e si avvicino' alla cascina con la volpe. Questa le mostro' l'ovile di lontano e disse: -Da quella parte potrete intrufolarvi dentro inosservata; nel frattempo voglio guardarmi un po' attorno da quest'altra, per vedere di acchiappare un pollastrello-. In realta' la volpe non ci ando' affatto: si acquatto' al limitare del bosco, distese le zampe e si riposo'. La lupa striscio' dentro alla stalla, ma la' c'era un cane che fece tanto di quel rumore che i contadini accorsero, sorpresero la signora comare e le tolsero il pelo a bastonate. Alla fine ella riusci' a fuggire e si trascino' fuori; la' trovo' la volpe che giaceva a terra e che lamentandosi disse: -Ah, cara signora comare, mi e' andata male! I contadini mi hanno sorpresa e mi hanno rotto tutte le ossa! Se non volete che rimanga qui distesa a morire di fame, dovete portarmi via-. La lupa avanzava lei pure a stento, ma si preoccupo' tanto per la volpe che se la prese sulla schiena e, piano piano, riusci' a portare fino a casa la comare, sana come un pesce. Li', la volpe le grido': -Addio, cara signora comare, e buon pro vi faccia l'arrosto!-. E corse via ridendo a piu' non posso.


* * * FINE * * *