C'era un villaggio dove tutti i contadini erano ricchi, meno uno che chiamavano il contadinello. Egli non aveva neanche una mucca e men che meno denaro per comprarla; e dire che lui e sua moglie avrebbero tanto desiderato averla! Un giorno egli le disse: "Ascolta, ho una bell'idea: il nostro compare falegname ci fara' un vitello di legno, verniciato di scuro, che sembri un vitello come gli altri; con il tempo crescera' e diventera' una mucca." Alla donna piacque l'idea, e il compare falegname formo' e piallo' per bene il vitello, lo vernicio' come si conveniva e lo fece con la testa abbassata come se stesse mangiando.

Il mattino dopo, quando condussero le mucche al pascolo, il contadinello chiamo' il pastore e gli disse: "Vedete, ho qui un vitellino, ma e' ancora troppo piccolo e bisogna portarlo." - "Sta bene!" disse il pastore; lo prese in braccio, lo porto' al pascolo e lo lascio' sul prato. Il vitellino stette sempre fermo come se mangiasse, e il pastore disse: "Ben presto sara' in grado di correr da solo: guarda come mangia!" La sera, quando fu ora di ricondurre il branco, disse al vitello: "Se sai stare qui a rimpinzarti, puoi anche andar con le tue gambe; non ho piu' voglia di portarti a casa in braccio." Ma il contadinello se ne stava sulla porta ad aspettare il suo vitellino; 

quando vide il pastore attraversare il villaggio senza il vitellino, gliene chiese notizie. Il pastore rispose: "E ancora la' che mangia; non ha voluto smetterla per venire con noi." Ma il contadinello disse: "Storie! Io devo riavere la mia bestia." Ritornarono insieme nel prato, ma qualcuno doveva aver rubato il vitello perche'‚ non c'era piu'. Disse il pastore: "Se ne sara' andato." Ma il contadinello disse: "Non la bevo!" e condusse davanti al sindaco il pastore che fu condannato per la sua negligenza e dovette dare al contadinello una mucca a risarcimento del vitello smarrito.

Finalmente il contadinello e sua moglie avevano la mucca tanto desiderata; si rallegrarono di cuore, ma non avevano mangime e non potevano nutrirla, percio' decisero di macellarla. Salarono la carne e il contadinello ando' in citta' a vendere la pelle, per comperare con il ricavato un altro vitellino. Strada facendo giunse a un mulino dove trovo' un corvo senz'ali; per pieta' lo raccolse e lo avvolse nella pelle. Ma il tempo era tanto brutto, tirava vento e la bufera imperversava, sicche'‚ egli, non potendo proseguire, torno' al mulino e chiese alloggio.

La mugnaia era sola in casa e disse al contadinello: "Sdraiati sulla paglia," e gli diede un po' di pane e formaggio. Il contadinello mangio' e si corico' con la sua pelle vicino; la mugnaia penso': "Costui e' stanco e dorme." In quella arrivo' il prete, e la donna, accogliendolo con cortesia, disse: "Mio marito non c'e', possiamo far baldoria." Il contadinello tese le orecchie e, sentendo parlare di ristoro, si secco' che avesse dovuto accontentarsi di pane e formaggio. La donna intanto mise in tavola ogni ben di Dio: arrosto, insalata, focaccia e vino. Si erano appena seduti a tavola e stavano per mettersi a mangiare, quando da fuori bussarono alla porta. "Ah, Dio, e' mio marito!" e in fretta nascose l'arrosto nel tegame, il vino sotto il guanciale, l'insalata nel letto, la focaccia sotto il letto e il prete nell'armadio. Poi apri' al marito e disse: "Dio sia lodato, sei qui!" Il mugnaio vide il contadinello disteso sulla paglia e domando': "Che cosa vuole costui?" 

- "Ah," disse la moglie, "e' arrivato durante la tempesta e ha chiesto ricovero; allora gli ho dato del pane e formaggio e gli ho detto di sdraiarsi sulla paglia." L'uomo disse: "Non ho nulla in contrario, dammi solo qualcosa da mangiare." La donna rispose: "Ho soltanto del pane e del formaggio." - "Da' pure," rispose l'uomo. Guardo' il contadinello e disse: "Vieni a mangiare con me!" Il contadinello non se lo fece dire due volte, si alzo' e mangio' con lui. Poi il mugnaio gli chiese: "Cos'hai li' nella pelle?" Il contadinello rispose: "C'e' dentro un indovino." - "Puo' indovinare anche per me?" domando' il mugnaio. "Perche'‚ no?" rispose il contadinello, "ma dice solo quattro cose e la quinta la tiene per se." Il mugnaio, incuriosito disse: "Fallo indovinare." Allora il contadinello premette il corvo sulla testa e quello gracchio' facendo 'crr, crr'. "Che ha detto?" domando' il mugnaio. Il contadinello rispose: "Per prima cosa ha detto che c'e' del vino sotto il guanciale." - "Sara' roba del diavolo!" esclamo' il mugnaio, ando' e trovo' il vino. "Continua!" soggiunse. Il contadinello fece di nuovo gracchiare il corvo e disse: "Secondo: ha detto che c'e' dell'arrosto nel tegame." - "Sara' roba del diavolo!" esclamo' il mugnaio, ando' e trovo' l'arrosto. Il contadinello interrogo' ancora l'indovino e disse: -Terzo: ha detto che c'e' dell'insalata nel letto-. -Sara' roba del diavolo!- esclamo' il mugnaio, ando' e trovo' l'insalata. Infine il contadinello premette ancora una volta il corvo, facendolo gracchiare e disse: -Quarto: ha detto che c'e' della focaccia sotto il letto-. -Sara' roba del diavolo!- esclamo' il mugnaio, ando' e trovo' la focaccia. I due si sedettero insieme a tavola, ma la mugnaia aveva una gran paura; ando' a letto e prese con s‚ tutte le chiavi. Il 

mugnaio avrebbe saputo volentieri anche la quinta cosa, ma il contadinello disse: -Prima mangiamo tranquillamente le altre quattro, perche'‚ la quinta e' sgradevole-. Mangiarono e poi contrattarono quanto dovesse pagare il mugnaio per il quinto pronostico, finche'‚ si accordarono su trecento scudi. Allora il contadinello premette ancora una volta la testa del corvo che gracchio' forte. Il mugnaio domando': -Che ha detto?-. Il contadinello rispose: -Ha detto che fuori, nell'armadio del corridoio c'e' nascosto il diavolo-. Il mugnaio disse: -Il diavolo deve uscire!-. Spalanco' la porta di casa, si fece dare le chiavi dalla moglie e il contadinello apri' l'armadio. Allora il prete corse fuori piu' in fretta che pot‚ e il mugnaio disse: -Ho visto una figura tutta nera!-. All'alba il contadinello se la svigno' con i trecento scudi. Al villaggio il contadinello a poco a poco s'ingrandi' costruendosi una bella casa, e i contadini dicevano: -Il contadinello e' sicuramente stato dove nevica l'oro e lo si porta a casa a palate- Allora fu chiamato dal sindaco a render conto della sua ricchezza. Egli rispose: -In citta' ho venduto la pelle della mucca per trecento scudi-. Udendo questo i contadini vollero anch'essi approfittarne: corsero a casa, ammazzarono tutte le mucche e le scuoiarono per venderne la pelle in citta' a caro prezzo. Il sindaco disse: -Per prima andra' la mia serva- Quando questa giunse in citta' dal mercante, non ricavo' piu' di tre scudi per una pelle e, quando arrivarono gli altri, il mercante diede loro ancora di meno dicendo: -Che cosa me ne faccio di tutte queste pelli?-. Allora i contadini si arrabbiarono, perche'‚ il 

contadinello li aveva presi in giro; vollero vendicarsi e lo denunciarono per truffa davanti al sindaco.

Questi condanno' il contadinello a morte: doveva essere gettato in acqua in una botte forata. Il contadinello fu condotto fuori e gli portarono un prete che doveva leggergli l'uffizio dei morti. Gli altri dovettero allontanarsi tutti e quando il contadinello guardo' il prete riconobbe in lui quello che era stato dalla mugnaia. Cosi' gli disse: -Io vi ho liberato dall'armadio, voi liberatemi dalla botte-. In quella passo' di 

li' un pastore con le sue pecore; il contadinello, sapendo da un pezzo che egli desiderava diventare sindaco, grido' forte: -No, non lo faccio! Anche se tutto il mondo lo volesse, non lo faccio, no!-. All'udirlo, il pastore si avvicino' e chiese: -Che intendi dire, cos'e' che non vuoi fare?-. Il contadinello rispose: -Vogliono farmi sindaco se entro nella botte, ma io non lo faccio!-. Il pecoraio disse: -E' tutto qui? Per diventare sindaco io ci entrerei subito-. Il contadinello disse: -Se ci entri diventi anche sindaco-. Il pastore acconsenti' soddisfatto, entro' nella botte e il contadinello chiuse il coperchio; poi prese il gregge e lo condusse via. Il prete ando' in municipio a dire che l'uffizio funebre era terminato. Allora andarono e rotolarono la botte in acqua. Quando la botte incomincio' a rotolare, il pastore grido': -Sono contento di diventare sindaco! Sono contento di diventare sindaco!-. Tutti credettero che si trattasse del contadinello e risposero: -Lo crediamo anche noi, ma prima devi dare un'occhiata la' sotto!-. E gettarono la botte in acqua. Poi i contadini se ne andarono a casa e, quando giunsero al villaggio, videro arrivare il contadinello che, tutto contento, menava tranquillamente un branco di pecore. I contadini allibirono e dissero: -Contadinello da dove vieni? Dall'acqua forse?-. 

-Certo- rispose il contadinello -sono andato giu' giu', finche'‚ ho toccato il fondo. Ho sfondato la botte con un calcio e sono sgusciato fuori: c'erano dei bellissimi prati, dove pascolavano tanti agnelli, e ho portato il gregge con me.- I contadini dissero: -Ce ne sono ancora?-. -Oh si'- rispose il contadinello -piu' del vostro fabbisogno.- Andarono tutti insieme al fiume e nel cielo azzurro c'erano quelle nuvolette che si chiamano pecorelle e si specchiavano in acqua. I contadini gridarono: -Vediamo gia' le pecore sul fondo!-. Il sindaco si fece avanti e disse: -Scendero' per primo a dare un'occhiata; se tutto va bene vi chiamero'-. Si tuffo' e l'acqua fece "plump!." Essi credettero che egli li chiamasse gridando: -Giu'!- e tutti quanti si precipitarono dietro in gran fretta. Cosi' il villaggio rimase disabitato e il contadinello, unico erede, divenne un uomo ricco.


* * * FINE * * *