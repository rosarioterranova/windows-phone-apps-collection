Una volta un contadino ando' ad arare con una coppia di buoi. Quando giunse al campo, le corna delle due bestie incominciarono a crescere e crebbero tanto che quando volle tornare a casa erano cosi' grandi che egli non pot‚ farle passare dal portone. Per fortuna, in quella passava di li' un macellaio, e il contadino gli lascio' i buoi, e si misero d'accordo in questo modo: il contadino doveva portare al macellaio una misura di ravizzone, e il macellaio doveva sborsare uno scudo per ogni seme. Questo si chiama un buon affare! Il contadino ando' a casa, portando sulla schiena una misura di ravizzone; ma, per strada, perse un granello dal sacco. Il macellaio lo pago' secondo l'accordo: se il contadino non avesse perso quel seme, avrebbe avuto uno scudo in piu'. Nel frattempo, mentre tornava indietro, dal seme era cresciuto un albero che arrivava fino al cielo. Il contadino penso': "Non perdere l'occasione di vedere che cosa fanno gli angeli lassu': per una volta li avrai sotto gli occhi!." Allora egli sali' sull'albero e vide che gli angeli trebbiavano l'avena e si mise a guardare; mentre guardava si accorse che l'albero incominciava a vacillare; guardo' giu' e vide che uno stava per abbatterlo. "Se cadessi, sarebbe un bel guaio!" penso' e, trovandosi in difficolta', non seppe far di meglio che prendere la pula dell'avena, che la' era a mucchi, e farsene una corda. Prese inoltre una zappa e una trebbia, che erano in cielo, e si calo' con la fune. Ma giu', a terra, fini' in un buco profondo profondo, e fu una vera fortuna che avesse la zappa, poiche'‚ cosi' si scavo' degli scalini per risalite, e porto' con s‚ la trebbia come prova.


* * * FINE * * *