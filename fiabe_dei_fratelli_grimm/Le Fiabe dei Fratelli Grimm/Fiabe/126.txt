C'era una volta un uomo e una donna che, finche'‚ furono ricchi, non ebbero figli, ma quando diventarono poveri, misero al mondo un maschietto. Ma non riuscivano a trovare un compare; allora l'uomo disse che sarebbe andato nel paese vicino, per vedere se la' poteva trovarlo. Per strada, incontro' un pover'uomo che gli domando' dove stesse andando; egli rispose che andava a vedere se trovava un padrino: egli era povero e percio' non trovava nessuno che volesse fargli da compare. -Oh- disse il pover'uomo -voi siete povero e io pure: vi faro' io da compare. Ma sono cosi' povero che non posso regalare nulla al bambino; andate e dite alla comare di portarlo in chiesa.- Quando arrivarono in chiesa, il pover'uomo era gia' la', e chiamo' il bambino Fernando fedele. 

Uscendo di chiesa, il poveretto disse: -Ora andate a casa: io non posso darvi nulla, e anche voi non dovete darmi nulla-. Ma alla comare diede una chiave e la prego' di darla, appena a casa, al padre, che la serbasse finche'‚ il bambino avesse quattordici anni; poi il ragazzo doveva andare nella brughiera, e la' doveva esserci un castello che si sarebbe aperto con quella chiave, e tutto quello che c'era dentro era suo. Quando il bimbo ebbe sette anni, e si era gia' fatto grandicello, ando' una volta a giocare con altri ragazzi, e tutti avevano ricevuto dei doni dal padrino, uno piu' dell'altro, ma lui non poteva dire 

nulla, allora si mise a piangere, ando' a casa e disse al padre: -Non ho ricevuto proprio nulla dal padrino?-. -Oh si'- rispose il padre -ti ha dato una chiave: se c'e' un castello nella brughiera, va' ad aprirlo.- Allora egli ando', ma non c'era proprio nessun castello. Dopo sette anni, quando ne ha quattordici, torna laggiu', ed ecco un castello. Lo apre, e dentro c'e' soltanto un cavallo bianco. Il ragazzo e' cosi' felice di avere un cavallo, che vi salta in groppa e ritorna al galoppo da suo padre. -Adesso ho anch'io un cavallo, e mi mettero' in viaggio!- dice. Cosi' se ne va, e strada facendo, vede sulla strada una penna da scrivere. Dapprima vuole raccoglierla, ma poi pensa: "Oh, lasciala stare! una penna da scrivere la trovi ovunque se ne hai bisogno." Mentre si allontana sente una voce che gli grida: -Fernando fedele, prendila con te!-. Egli si volta ma non vede nessuno, allora torna indietro e raccoglie la penna. 

Dopo aver cavalcato un po', passa vicino a un fiume, e sulla riva c'e' un pesce che boccheggia. Allora egli dice: -Aspetta, caro pesce, ti aiutero' a tornare in acqua-. Lo prende per la coda e lo getta nel fiume. Allora il pesce sporge la testa dall'acqua e dice: -Tu mi hai aiutato e io ti daro' un flauto: in caso di bisogno, suonalo, e io ti aiutero'; e se qualcosa ti cadesse nell'acqua, suona il flauto e io te la riportero'-. Il giovane prosegue e incontra un uomo che gli domanda dove vuole andare. -Oh, al villaggio piu' vicino.- -Come vi chiamate?- -Fernando fedele.- -Ma guarda, abbiamo quasi lo stesso nome: io mi chiamo Fernando infedele.- E tutti e due se ne vanno alla locanda del villaggio vicino. Ma il guaio era che Fernando infedele sapeva tutto quello che un altro pensava e voleva fare; lo sapeva per ogni sorta di male arti. Nella locanda c'era una bella fanciulla, con un viso ridente e di belle maniere. Ella s'innamoro' di Fernando fedele, perche'‚ era bello; e gli chiese dove volesse andare. Oh, voleva girare il mondo. Ma lei gli disse che gli conveniva rimanere: in quel paese 

c'era un re che avrebbe preso volentieri un domestico o un battistrada; egli avrebbe dovuto entrare a servizio dal re. Ma Fernando fedele rispose che non poteva andare a offrirsi cosi'. Allora la fanciulla disse: -Oh, lo faro' io!-. Ando' subito dal re e gli disse che conosceva un domestico di bell'aspetto. IL re ne fu contento, lo mando' a chiamare e voleva farne il suo domestico. Ma il giovane preferiva essere battistrada, perche'‚ dov'era il suo cavallo, doveva esserci anche lui; e il re gli fece fare il battistrada. Quando Fernando infedele venne a saperlo, disse alla fanciulla: -Come, aiuti lui e non me?-. -Oh- diss'ella -aiutero' anche te.- E pensava: -Devi tenertelo amico, perche'‚ di lui non ci si puo' fidare." Cosi' va dal re e glielo offre come domestico, e il re ne e' contento. Al mattino, mentre Fernando infedele lo vestiva, il re sospirava sempre: -Ah, se avessi qui con me la mia sposa!-. Ma Fernando infedele detestava Fernando fedele e, un giorno che il re riprese a lamentarsi in quel modo, disse: -Avete il battistrada: mandatelo a prenderla; e se non lo fa, tagliategli la testa-. Allora il re mando' a chiamare Fernando fedele e gli disse che aveva una promessa sposa cosi' e cosi': doveva portargliela altrimenti sarebbe morto. Fernando fedele ando' nella stalla dal suo cavallo bianco, e piangeva e si lamentava: -Ah, povero me!-. Allora udi' una voce dietro di lui: 

-Fernando fedele, perche'‚ piangi?-. Egli si volto' ma non vide nessuno e continuo' a lamentarsi: -Oh, mio caro cavallino, adesso devo lasciarti, devo morire!-. Solo allora si accorse che era il suo cavallino bianco a interrogarlo: -Sei tu, cavallino mio? Sai parlare?-. E aggiunse: -Devo andare in un posto cosi' e cosi' a prendere la promessa sposa: non sai dirmi cosa devo fare?-. Il cavallino bianco rispose: -Vai dal re e digli che porterai la sposa se egli ti dara' cio' che desideri: riuscirai se ti dara' una nave piena di carne e una colma di pane. Sul mare a sono dei gran giganti e se tu non portassi loro della carne, ti farebbero a pezzi; e ci sono dei brutti uccelli che ti caverebbero gli occhi se tu non avessi del pane per loro-. Allora il re ordino' a tutti i beccai del paese di macellare, e a tutti i fornai di cuocere il pane, in modo da riempire le due navi. Quando furono piene, il cavallino bianco disse a Fernando fedele: -Adesso saltami in groppa e imbarcati con me; quando verranno i giganti, dirai:"Adesso l'ira conviene scordare, e senza indugio venite a mangiare!"E quando verranno gli uccelli dirai ancora:"A voi qualcosa ho voluto portare, or senza indugio venite a beccare!"Allora non ti faranno nulla, e quando arriverai al castello, i giganti ti aiuteranno: sali al castello e prendi due giganti con te, la' ci sara' la principessa addormentata; tu pero' non svegliarla: i giganti devono sollevarla con il letto e portarla sulla nave-. E ogni cosa ando' come aveva detto il cavallino bianco: Fernando fedele diede ai 

giganti e agli uccelli quello che aveva portato; i giganti si rabbonirono e portarono la principessa con il suo letto al re. Ma quando arrivo' dal re, ella disse che non poteva vivere se non aveva le sue carte, che erano rimaste nel castello. Su suggerimento di Fernando infedele, chiamarono cosi' Fernando fedele, e il re gli ordino' di andare a prendere le carte nel castello, altrimenti sarebbe morto. Allora egli torno' di nuovo nella stalla e pianse e disse: -Oh, mio 

caro cavallino, devo partire nuovamente, come faremo?-. Allora il cavallino disse che dovevano caricare ancora la nave. Tutto ando' come la volta precedente e giganti e uccelli furono saziati e ammansiti dalla carne. Quando giunsero al castello il cavallo gli disse di entrare: le carte erano sul tavolo, nella camera della principessa. Fernando fedele va e le prende. Quando sono in mare, a Fernando fedele cade la penna in acqua, e il cavallo gli dice: -Adesso non posso aiutarti-. Allora gli viene in mente il flauto, incomincia a suonare ed ecco arrivare il pesce con la penna in bocca e gliela porge. Ed egli porta le carte al castello dove si stavano celebrando le nozze. Ma alla regina il re non piaceva perche'‚ non aveva naso, e invece le piaceva molto Fernando fedele. Una volta che i signori della corte erano riuniti, la regina disse che si intendeva di magia: se qualcuno voleva provare, lei poteva tagliargli la testa e rimettergliela a posto. 
Ma nessuno voleva essere il primo e dovette offrirsi Fernando fedele, sempre per consiglio di Fernando infedele: la regina gli taglio' la testa e gliela rimise a posto, e il taglio guari' subito, sicche'‚ sembrava che avesse un filo rosso intorno al collo. Allora il re le disse: -Bimba mia, dove l'hai imparato?-. -Si'- rispose la regina -conosco l'arte: devo provare anche con te?- -Oh si'- disse il marito. Ma lei gli taglio' la testa e non gliela rimise a posto, fingendo di non riuscirci e che la testa non volesse attaccarsi bene. Cosi' il re fu sotterrato e la regina sposo' Fernando fedele. Ma questi cavalcava sempre sul suo cavallo bianco, e una volta il cavallo gli disse di andare in un'altra prateria che gli indico', e di farne tre volte il giro al galoppo. 
Quando l'ebbe fatto, il cavallo si drizzo' sulle zampe di dietro e si trasformo' in un principe.


* * * FINE * * *