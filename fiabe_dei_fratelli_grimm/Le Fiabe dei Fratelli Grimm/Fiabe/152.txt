C'era una volta un pastorello, famoso ovunque per le risposte sagge che dava a qualsiasi domanda. Ne senti' parlare anche il re di quel paese, ma non ci credette e lo fece chiamare. Gli disse: "Se saprai rispondere a tre domande che ti faro', ti terro' come se fossi mio figlio e abiterai con me nel mio castello regale." Disse il fanciullo: "Quali sono le tre domande?" Il re disse: "Questa e' la prima: quante gocce d'acqua ci sono nel mare?" Il pastorello rispose: "Maesta', fate chiudere tutti i fiumi della terra, in modo che non ne venga neanche piu' una gocciolina ch'io non abbia gia' contata, e vi diro' quante gocce ci sono nel mare." Disse il re: "Questa e' la seconda domanda: quante stelle ci sono in cielo?" Il pastorello rispose: "Datemi un gran foglio di carta bianca." Poi, con la penna, vi fece tanti puntini, che si potevano appena vedere, ma non si potevano contare; se li si guardava, facevano venire il capogiro. Poi disse: "In cielo ci sono tante stelle, quanti sono i punti su questo foglio; contateli!" Ma nessuno era in grado di farlo. Disse il re: "Questa e' la terza domanda: quanti secondi ha l'eternita'?" Il pastorello rispose: "Nella Pomerania orientale c'e' il Monte di Diamante, che si estende un'ora in altezza, un'ora in larghezza e un'ora in profondita'. Ogni cento anni un uccellino va la' ad affilare il suo beccuccio; quando avra' consumato tutto il monte, sara' trascorso un secondo dell'eternita'."

Disse il re: "Hai risposto alle tre domande come un saggio, e d'ora in poi starai con me nella reggia e ti terro' come se fossi mio figlio."


* * * FINE * * *