C'era una volta una strega che aveva tre figli, i quali si amavano come fratelli; eppure, la vecchia non si fidava affatto di loro, e temeva ch'essi volessero rubarle tutto il potere. Cosi', trasformo' il maggiore in un'aquila, e quello fu costretto a volare via sulle montagne rocciose, e spesso lo si vedeva fare tante giravolte nel cielo. Il mezzano divento' una balena, e ando' a vivere nel profondo del mare, e solo raramente lo si poteva vedere quando spruzzava in aria una gran quantita' d'acqua. Tutti e due tornavano umani solo per due ore al giorno. Il terzo fratello, che temeva di vedersi trasformato in una bestia feroce come, per esempio, un orso o un lupo, prese e fuggi' via di nascosto. Aveva sentito dire che nel Castello del Sole d'Oro c'era una principessa prigioniera, che era pure stregata, e viveva in attesa di essere liberata; tuttavia, coloro i quali avevano tentato l'impresa, avevano messo in grave rischio la loro vita: ventitre giovanotti erano morti miseramente, e soltanto un'altro ancora avrebbe potuto tentare la sorte, ma non era ancora venuto nessuno. E siccome il giovane aveva un cuore impavido, decise di partire alla volta del Castello del Sole d'Oro.

Era gia' parecchio tempo che viaggiava senza averlo trovato, quando per puro caso giunse nei pressi di una grande foresta, e non sapeva piu' da che parte andare. Ad un tratto, vide due giganti che gli facevano segno con le mani, e quando si trovo' di fronte a loro, quelli gli dissero: «Ci stiamo contendendo un cappello: entrambi lo vogliamo possedere, e dal momento che siamo piuttosto forti, nessuno dei due riesce ad avere la meglio sull'altro. Gli uomini piccoli sono piu' intelligenti, cosi', lasceremo decidere a te.» «Ma come mai litigate per un vecchio cappello?» «Perche' non sai quali virtu' abbia! Questo e' un cappello dei desideri, e chiunque se lo metta in testa, puo' esprimere il desiderio di essere trasportato in qualunque posto, e cosi' e' in un istante.» «Datelo a me» disse il giovane, «mi faro' trasportare a pochi metri di distanza, e quando vi chiamero', dovrete iniziare a correre, e il primo che riuscira' a raggiungermi, ne diventera' il legittimo proprietario.» Indosso' il cappello e si allontano'; ma poi si ricordo' della figlia del re, cosi', scordo' i giganti e continuo' il suo cammino. Dopo un po', sospiro' dal profondo del cuore ed esclamo': «Oh, se solo potessi raggiungere il Castello del Sole d'Oro!» e appena ebbe pronunciate quelle parole, subito si ritrovo' su un alto monte, di fronte ai cancelli del castello.

Entro' e scorse tutte le camere, finche' finalmente trovo' la figlia del re. Ma nel vederla rimase scioccato, perche' aveva il viso tutto rugoso e color della cenere, occhi torbidi e capelli rossi. «Saresti tu la figlia del re, famosa in tutto il mondo per la sua osannata bellezza?» Ed ella rispose: «Oh, ma questo non e' il mio vero aspetto. Gli occhi degli esseri umani possono vedermi solo in questo stato, ma per sapere come sono realmente, guarda in quello specchio: non ti ingannera' e ti mostrera' la mia vera immagine.» Allora il giovane guardo' nello specchio, e dentro vi vide una fanciulla strepitosamente bella, la piu' bella di tutto il pianeta, e vide anche che due lacrime le sgorgavano dagli occhi, rigandole il viso di dolore; allora disse: «Come posso liberarti? Dimmelo: io non ho paura di niente.» Ed ella rispose: «Devi impossessarti della palla di cristallo e metterla davanti al viso del mago: in questo modo annienterai il suo 

potere, ed io potro' finalmente tornare ad essere me stessa. Ma sappi che molti hanno tentato prima di te, trovando la morte. Tu sei cosi' giovane, e io non voglio che tu debba correre questo rischio per me.» «Niente, ormai, mi tratterra'» disse il giovane, «ma spiegami esattamente come devo fare.» «Saprai tutto» rispose la figlia del re, «quando ridiscenderai la montagna sulla quale si trova il castello. Giu' in fondo, accanto a una sorgente, troverai un bisonte selvaggio: tu dovrai sfidarlo e se la sorte sara' dalla tua parte e sarai in grando di ucciderlo, dal suo corpo fuoriuscira' un uccello di fuoco, il quale ha in corpo un uovo incandescente, e nell'uovo, invece del tuorlo, si trova la palla di cristallo. Ovviamente, l'uccello non si lascera' scappare l'uovo, quindi, dovrai costringerlo: ma se l'uovo cade a terra, esplodera', incendiando tutto quello che trova, e persino il ghiaccio si liquefara' con lui, e, quindi, anche la palla di cristallo, rendendo vano ogni tuo sforzo.»

Il giovane scese dal monte e raggiunse la sorgente; il temibile bisonte ringhio' e lo aggredi'; dopo una lunga lotta egli riusci' ad affondare la spada nel corpo dell'animale, e quello mori'. Subito un uccello di fuoco si alzo' in volo, e stava per volarsene via, ma il fratello del giovane, ossia l'aquila, che in quel mentre stava attraversando le nuvole, gli piombo' addosso, lo caccio' fino al mare, e comincio' a beccarlo vigorosamente, fino a quando l'uccello lascio' cadere l'uovo; ma l'uovo non affondo' nel mare, bensi', cadde sulla capanna di un pescatore costruita sulla riva, e subito la capanna comincio' a fumare e stava per essere divorata da immense lingue di fuoco. Allora dal mare si levarono le onde, alte tanto quanto la capanna; s'infransero su di essa e il fuoco si estinse all'istante. L'altro fratello, la balena, che era sopraggiunto a nuoto, aveva spinto le acque in alto. Una volta che il fuoco fu spento, il giovane ando' alla ricerca dell'uovo e per fortuna lo trovo': non era ancora liquefatto, ma il guscio si era infranto a causa della forte spinta delle onde, e cosi', egli pote' estrarne la palla di cristallo, che era intatta.

Quando il giovane ando' a cercare il mago, gli mise davanti la palla di cristallo, e quello gli disse: «Hai distrutto il mio potere, e da questo momento in poi sei tu il padrone del Castello del Sole d'Oro. E adesso potrai restituire ai tuoi fratelli le loro sembianze umane.» Poi, il giovane corse dalla figlia del re, e quando apri' la porta, vide che era tornata a risplendere in tutta la sua maestosa belta'. Pieni di gioia, i due si scambiarono gli anelli e si sposarono.