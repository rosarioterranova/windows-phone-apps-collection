Davanti a un gran bosco viveva un taglialegna con la moglie e l'unica figlia, una bambina di tre anni. Ma erano cosi' poveri che non tutti i giorni avevano il pane e non sapevano che cosa dare da mangiare alla bimba. Un giorno il taglialegna ando' a lavorare nel bosco tutto preoccupato e, mentre tagliava la legna, gli apparve all'improvviso una bella signora d'alta statura, che aveva una corona di stelle lucenti sul capo, e gli disse: "Io sono la Vergine Maria, la madre del Bambino Gesu'; tu sei povero e bisognoso: portami la tua bimba; la prendero' con me, saro' la sua mamma e provvedero' a lei." Il taglialegna prese la bimba e la diede alla Vergine Maria che la porto' con s‚ in Cielo. La' stava bene: mangiava marzapane, beveva latte dolce, i suoi vestiti erano d'oro e gli angioletti giocavano con lei. Quando ebbe quattordici anni, la Vergine Maria la chiamo' a s‚ e disse: "Cara bambina, devo fare un lungo viaggio; prendi in consegna le chiavi delle tredici porte del regno dei Cieli: dodici puoi aprirle e contemplare le meraviglie che custodiscono, ma la tredicesima, per cui si deve usare questa piccola chiave, ti e' vietata; guardati dall'aprirla, o sarai infelice." La ragazza promise di essere ubbidiente e, quando la Vergine Maria se ne fu andata, incomincio' a visitare le stanze del regno dei cieli: ogni giorno ne visitava una, fino a quando ne ebbe viste dodici. In ogni stanza c'era un apostolo, e all'intorno un grande splendore. Ella gioiva non avendo mai visto in vita sua tanta magnificenza e grandiosita', e gli angioletti, che l'accompagnavano sempre, gioivano con lei. Ora non rimaneva che la porta proibita; ella provo' un gran desiderio di sapere che cosa nascondesse, e disse agli angioletti: "Non voglio aprirla del tutto, ma soltanto un pochino, che si possa vedere attraverso la fessura." - "Ah, no," esclamarono gli angioletti, "sarebbe peccato: la Vergine Maria lo ha proibito e potrebbe essere la tua rovina." Allora ella tacque, ma non tacquero la curiosita' e la brama che continuavano a tormentarla in cuor suo. E una volta che gli angioletti erano via, ella penso': "Ora sono sola: chi puo' vedermi?" Cosi' prese la chiave, e dopo averla presa la infilo' nella serratura, e dopo averla infilata la giro'. La porta si spalanco', ed ella vide la Trinita' circonfusa di fuoco e splendore. Sfioro' appena quel fulgore con il dito, ed esso si ricopri' d'oro. Allora fu presa dalla paura, chiuse violentemente la porta e corse via. Ma qualsiasi cosa facesse, la paura non passava e il cuore continuava a battere forte, e non si voleva chetare, e anche l'oro rimase sul dito e non se ne ando', per quanto lo lavasse.

Dopo pochi giorni la Vergine Maria ritorno' dal suo viaggio. Chiamo' la fanciulla e disse: "Ridammi le chiavi del Cielo." Quando la fanciulla le porse il mazzo, la Vergine la guardo' e le chiese: "Non hai forse aperto anche la tredicesima porta?" - "No," rispose. La Vergine le mise la mano sul cuore, senti' come batteva e capi' che ella aveva trasgredito il suo ordine e aveva aperto la porta. Domando' ancora una volta: "Davvero non l'hai fatto?" - "No," rispose la fanciulla per la seconda volta. Allora la Vergine scorse il dito d'oro, con il quale la fanciulla aveva sfiorato il fuoco divino, vide che aveva peccato e domando' per la terza volta: "Non l'hai fatto?" - "No," rispose la fanciulla per la terza volta. Allora la Vergine Maria disse: "Non mi hai obbedito, hai mentito: non sei piu' degna di stare in Cielo."

La fanciulla cadde in un sonno profondo e, quando si risveglio', giaceva sulla terra vicino a un albero alto, circondato da una fitta boscaglia impossibile a penetrarsi. La sua bocca era muta e non poteva pronunciare parola. Nell'albero vi era una cavita' dov'ella dormiva di notte e si riparava quando pioveva o vi era tempesta. Radici e bacche erano il suo unico nutrimento, le cercava fin dove poteva arrivare. In autunno raccoglieva le foglie dell'albero, le portava nella cavita' e, se nevicava o gelava, si copriva con esse. I suoi vestiti si sciuparono e le caddero di dosso e dovette cosi' avvolgersi nelle foglie. Appena il sole splendeva caldo, usciva e si sedeva davanti all'albero, e i suoi lunghi capelli la ricoprivano da ogni parte come un mantello. Cosi' visse a lungo e senti' il dolore e la miseria del mondo.

Un giorno di primavera il re di quella terra cacciava nel bosco inseguendo un capriolo e, siccome la bestia si era addentrata nella boscaglia che circondava l'albero cavo, discese da cavallo, spezzo' gli sterpi e si apri' un varco con la spada. Penetrato nel fogliame, vide seduta sotto l'albero una fanciulla bellissima, coperta da una chioma dorata che le arrivava fino ai piedi. Egli si meraviglio' e disse: "Come hai potuto arrivare in questo luogo deserto?" Ma essa non rispose, perche'‚ non poteva schiudere le labbra. Il re prosegui': "Vuoi venire con me al mio castello?" La fanciulla annui' leggermente con il capo. Il re la prese allora tra le braccia, la mise sul suo cavallo e la porto' a casa dove le fece indossare dei vestiti e le diede ogni cosa in abbondanza. E, anche se non poteva parlare, era cosi' bella e leggiadra che egli se ne innamoro' e la sposo'.

Dopo circa un anno, la regina mise al mondo un bimbo. Di notte, mentre era sola, le apparve la Vergine Maria e disse: "Se dici la verita' e ammetti di avere aperto la porta proibita, ti dischiudero' le labbra e ti ridaro' la parola, ma se ti ostini a mentire rimanendo nel peccato, allora mi prendero' il bambino appena nato." La regina pot‚ rispondere questa volta, ma disse: "No, non ho aperto la porta proibita," e la Vergine Maria prese dalle sue braccia il bambino appena nato e scomparve con lui. Il giorno seguente quando si scopri' che il bambino era sparito, la gente comincio' a mormorare che la regina era un mostro e che aveva ucciso il suo bambino. Ella udiva ogni cosa, ma non poteva replicare nulla. Il re pero' non credette a niente di tutto cio', tanto l'amava.

Dopo un anno la regina diede alla luce un altro figlio. Di notte comparve nuovamente la Vergine Maria e disse: "Se ammetti di avere aperto la porta proibita, ti ridaro' il tuo bambino e ti sciogliero' la lingua, ma se persisti nel peccato e neghi, allora prendero' anche questo neonato con me." Ma la regina disse nuovamente: "No, non ho aperto la porta proibita," e la Vergine Maria le prese il bimbo dalle braccia e lo porto' con s‚ in Cielo. La mattina, scomparso di nuovo il piccino, la gente disse ad alta voce che la regina lo aveva divorato e i consiglieri del re chiesero che fosse giudicata. Ma il re l'amava tanto che non volle crederlo e ordino' ai consiglieri di non parlarne piu', pena la vita.

Dopo un anno la regina partori' una bella figlioletta; la Vergine Maria le apparve nuovamente di notte e disse: "Seguimi." La prese per mano, la condusse in Cielo e le mostro' i due figli maggiori che le sorridevano e giocavano con la palla del mondo. La regina se ne rallegro'; allora disse la Vergine Maria: "Se ammetti di avere aperto la porta proibita ti ridaro' i due figlioletti." Ma la regina rispose per la terza volta: "No, non ho aperto la porta proibita!" Allora la Vergine la lascio' ricadere sulla terra e le prese anche il terzo bambino.

La mattina dopo, quando la cosa trapelo', la gente grido' a gran voce: "La regina e' un mostro e deve essere condannata!" E il re non pot‚ piu' trattenere i suoi consiglieri. La regina fu giudicata e, poiche'‚ non poteva rispondere n‚ difendersi, fu condannata a morire sul rogo. Ammucchiarono la legna e, quando fu legata al palo e il fuoco incomincio' ad avvampare intorno a lei, il suo cuore fu mosso dal pentimento ed ella penso': Potessi confessare, prima di morire, di avere aperto la porta! e grido': "Oh Maria, si' l'ho fatto!" Come ebbe in cuore questo pensiero, dal cielo incomincio' a piovere e l'acqua spense le fiamme, ella fu inondata di luce e la Vergine Maria discese fra i due bambini e con la neonata in braccio. Le disse amorevolmente: "Chi si pente della propria colpa e la confessa e' perdonato," le porse i bambini, le sciolse la bocca e la rese felice per tutta la vita.


* * * FINE * * *