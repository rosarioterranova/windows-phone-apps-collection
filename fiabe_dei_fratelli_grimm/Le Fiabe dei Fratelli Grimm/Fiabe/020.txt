Una mattina d'estate, un piccolo sarto sedeva al suo tavolo, davanti alla finestra, e cuciva. Giu' per la strada veniva una contadina gridando:

-Marmellata buona! Marmellata buona!-. Queste parole suonarono piacevoli all'orecchio del piccolo sarto; sporse la testolina dalla finestra e chiamo':

-Quassu', brava donna! Qui spaccerete la vostra merce-. La donna sali' e dovette aprire tutta la sua cesta. L'omino ispeziono' bene ogni pentola, e infine compro' soltanto un quarto di libbra, cosicche'‚ la donna se ne ando' di pessimo umore e brontolando. -Che Dio benedica la mia marmellata- disse il piccolo sarto -e mi dia forza e vigore!- Prese del pane, ne taglio' un pezzo per il lungo e ci spalmo' sopra la marmellata. -Deve avere un buon sapore- disse -ma prima di morderlo voglio finire il farsetto.- Mise il pane accanto a s‚, riprese a cucire e dalla gioia faceva punti sempre piu' lunghi. Nel frattempo l'odore della marmellata era salito su per la parete fino ad arrivare a un nugolo di mosche che si precipitarono giu'. Ma il piccolo sarto ogni tanto si voltava a guardare il pane, e cosi' scopri' le intruse. -Ola'- esclamo' -chi vi ha invitato?- e le caccio' via. Ma le mosche, che non capivano la lingua, non si lasciarono respingere e tornarono ancora piu' numerose. Il piccolo sarto perse la pazienza, prese un pezzo di stoffa dalla sua cassetta e: -Aspettate, ve la daro' io!- e giu' colpi. Quando la smise e conto', ben sette mosche gli giacevano davanti morte stecchite. -Sei cosi' bravo?- disse ammirato fra s' e s'. -Deve saperlo tutta la citta'.- E in fretta e furia si taglio' una cintura, la cuci' e vi ricamo' sopra a grandi lettere: -Sette in un colpo!-. -macche'‚ citta'!- prosegui' -tutto il mondo lo deve sapere!- E il cuore gli balzava di gioia come un codino d'agnello. Poi si lego' la cintura intorno alla vita e frugo' per tutta la casa se non ci fosse nulla da portarsi via, poiche'‚ voleva andarsene per il mondo. Ma in casa trovo' solamente un vecchio formaggio e se lo caccio' in tasca. Davanti alla porta con un colpo di fortuna acchiappo' un uccello che ando' a tenere compagnia al formaggio. Poi prese la strada fra le gambe e sali' su di un'alta montagna, e quando ne ebbe raggiunto la cima ecco la' seduto un gran gigante. -Ehila', camerata!- disse il piccolo sarto al gigante -te ne stai qui seduto a guardarti il mondo? Io pure mi sono incamminato per provare le mie forze. Hai voglia di venire con me?- Il gigante lo guardo' e disse: -Tu, essere miserabile!-. -Proprio!- disse il piccolo sarto, si sbottono' la giacca e mostro' al gigante la cintura: -Qui puoi leggere che uomo sono-. Il gigante lesse. -Sette in un colpo!- penso' che si trattasse di uomini uccisi e incomincio' ad avere un po' di rispetto per il piccolo sarto. Ma prima volle metterlo alla prova: prese in mano una pietra e la strinse fino a farne gocciolare fuori dell'acqua. -Adesso fallo tu- disse il gigante -se ne hai la forza.- -Tutto qui?- disse il piccolo sarto. -Lo so fare anch'io.- Mise la mano in tasca, tiro' fuori il formaggio guasto e lo spremette tanto che ne sgorgo' il succo. -E' ancor meglio, non e' vero?- disse. Il gigante non sapeva che dire, e non poteva credere che quell'omino fosse capace di tanto. Raccolse allora una pietra e la getto' cosi' in alto che si stentava a vederla.

-Adesso, anatroccolo, fallo anche tu- disse al piccolo sarto. -Subito- rispose questi. -Il tuo tiro era buono, ma la pietra ha pure dovuto ricadere a terra;

adesso te ne lancero' io una, che non tornera'.- Mise la mano in tasca, prese l'uccello e lo lancio' in aria. L'uccello, felice di essere libero, sali' e volo' via.

-Ti piace il tiro, camerata?- domando' il sarto. -Lanciare, sai lanciare bene- disse il gigante -ma adesso vediamo se sei capace di portare qualche bel peso.- Lo condusse a una grossa quercia pesante, che giaceva al suolo abbattuta, e disse: -La porteremo insieme fuori dal bosco-. -Tu prendi il tronco in spalla- disse l'omino -io sollevero' e portero' i rami e le fronde; e' la parte piu' pesante.- Il gigante sollevo' il tronco e se lo mise sulle spalle, mentre il sarto si sedette dietro su di un ramo, e il gigante dovette portare lui e l'intero albero. Il sarto la' dietro era allegrissimo e fischiettava delle canzoncine, come se portare alberi fosse un gioco da ragazzi. Dopo aver trascinato tutto quel peso per un tratto di strada, il gigante non ne pot‚ piu' e disse: -Ascolta, devo lasciare cadere l'albero-. Il piccolo sarto salto' giu' e afferro' l'albero con entrambe le braccia, come se l'avesse portato, e disse al gigante: -Sei cosi' grosso e non sai portare un albero!-. Proseguirono insieme e, passando vicino a un ciliegio, il gigante afferro' la chioma dell'albero, dov'erano i frutti piu' maturi, e la diede al sarto, perche'‚ mangiasse anche lui. Ma il piccolo sarto era troppo debole per resistere alla forza dell'albero e fu scagliato in aria. -Come mai, non hai la forza di tenere quella bacchettina?- domando' il gigante. Ed egli rispose: -Credi che sia un gran che per uno che ne ha colpiti sette in una volta? Sai perche'‚ l'ho fatto? Perche'‚ qua sotto i cacciatori sparano nella macchia.

Fallo anche tu se ne sei capace-. Il gigante provo', ma non riusci' a saltare oltre l'albero poiche'‚ finiva sempre tra i rami e vi si impigliava; cosi' anche questa volta il piccolo sarto ebbe il sopravvento. Il gigante disse: -Vieni nella nostra caverna e pernotta da noi-. Il piccolo sarto lo segui' di buona voglia. Il gigante gli diede allora un letto dove poteva riposarsi. Il piccolo sarto pero' non si corico', ma si rannicchio' in un angolo. A mezzanotte il gigante venne con una sbarra di ferro, con un colpo sfondo' il letto e penso': "Finalmente e' finita con quella cavalletta, cosi' non si fara' piu' vedere." Il giorno dopo i giganti andarono nel bosco e avevano completamente dimenticato il piccolo sarto, che credevano morto, quand'eccolo arrivare tutto allegro e baldanzoso. I giganti, sbigottiti, ebbero paura di essere tutti uccisi e fuggirono a precipizio. Il piccolo sarto prosegui' per la sua strada, sempre dietro la punta del suo naso, fino a quando giunse nel cortile di una reggia, e siccome era stanco si sdraio' nell'erba e si addormento'. Mentre dormiva giunse della gente del re, l'osservarono da ogni parte e lessero sulla cintura: -Sette in un colpo!-. -Ah- dissero -cosa vorra' questo gran guerriero, qui, in tempo di pace? Dev'essere certamente un potente signore.- Avvertirono il re e gli dissero: -In caso di guerra sarebbe un uomo utile e importante; non dovete lasciarvelo scappare!-. Al re piacque il consiglio e invio' al piccolo sarto uno dei suoi uomini che appena egli si fosse svegliato, doveva offrirgli di entrare al suo servizio. Il sarto accetto' e disse: -Sono venuto proprio per questo, per servire il re- Cosi' fu ricevuto con grandi onori, e gli venne assegnato un alloggio particolare. Ma i guerrieri gli erano ostili e si auguravano che andasse all'inferno. -Come andra' a finire?- dicevano fra loro. -Se attacchiamo lite e lui mena botte, ne cadono sette a ogni colpo. Noialtri non possiamo fargli fronte!- Si risolsero quindi ad andare tutti insieme dal re, lo pregarono di congedarli e dissero: -Non siamo fatti per resistere a un uomo cosi' forte-. Il re era spiacente di dover perdere tutti i suoi servi a causa di uno solo, se ne sarebbe sbarazzato volentieri e rimpiangeva il momento in cui l'aveva incontrato. Ma non osava congedarlo, perche'‚ temeva ch'egli l'uccidesse con tutto il suo popolo e occupasse il trono. Medito' a lungo e alla fine ebbe un'idea: mando' a dire al piccolo sarto che, siccome egli era un cosi' grande eroe, voleva fargli una proposta. In un bosco del suo regno c'erano due giganti che facevano gran danno con rapine, assassinii, incendi; nessuno poteva avvicinarli anche se armato. Se egli li avesse uccisi, gli avrebbe dato sua figlia in sposa e meta' del regno per dote; inoltre cento cavalieri l'avrebbero accompagnato per dargli manforte. "Sarebbe un bel colpo per un uomo come te" penso' il piccolo sarto. "Una bella principessa e un mezzo regno non sono mica male!" -Oh, si'- rispose -i giganti li domero' e i cento cavalieri non mi occorrono: chi ne abbatte sette in un colpo non puo' temerne due.- Cosi' si mise in cammino e, quando giunse al limitare della foresta disse ai cavalieri: -Rimanete fuori, con i giganti me la sbrighero' io- Entro' e guardo' di qua e di la'. Finalmente li trovo' entrambi che dormivano sotto un albero e russavano tanto da far oscillare i rami. -Il gioco e' fatto!- disse il piccolo sarto; si riempi' le tasche di pietre e sali' sull'albero. Poi incomincio' a gettare una pietra dopo l'altra sul petto di uno dei due giganti, fino a quando questi si sveglio' stizzito, urto' il compagno e disse: -Ehi, perche'‚ mi batti?-. -Tu sogni- rispose l'altro -non ti batto affatto.- Stavano di nuovo per addormentarsi, quando il piccolo sarto getto' al secondo una pietra sul petto; quello salto' su e disse: -Cosa hai intenzione di fare, cosa mi getti?-. -Non ti getto proprio nulla- disse il primo. Litigarono per un po' ma, siccome erano stanchi, lasciarono stare e chiusero di nuovo gli occhi.

Allora il piccolo sarto ricomincio' il suo gioco, scelse la pietra piu' grossa, e la getto' con tutte le sue forze sul petto del primo gigante che grido': -Questo e' troppo!-, salto' su come un pazzo e picchio' il compagno. All'altro non ando' a genio e lo ripago' di ugual moneta; allora si infuriarono tanto che divelsero gli alberi, e si azzuffarono finche'‚ caddero morti. -Meno male- disse il piccolo sarto -che non hanno divelto l'albero su cui stavo, senno' avrei fatto un brutto salto!- Scese poi allegro dall'albero, sfodero' la spada e, in tutta tranquillita', affibbio' loro qualche bel fendente nel petto, poi ando' dai cavalieri. -La' giacciono i due giganti- disse. -Ho fatto loro la festa, ma ci voleva proprio uno che ne abbatte sette in un colpo, perche'‚, messi alle strette, hanno ancora divelto degli alberi!- -Siete ferito, per caso?- domandarono i cavalieri. -Ci vuol pratica- rispose il piccolo sarto -ma non mi hanno torto un capello.- I cavalieri non volevano credergli e s'inoltrarono nella foresta: trovarono i giganti immersi nel loro sangue, e intorno gli alberi divelti. Allora essi si meravigliarono ed ebbero ancora piu' paura del piccolo sarto perche'‚ non dubitavano che li avrebbe uccisi tutti qualora gli fossero stati nemici. Ritornarono al castello e raccontarono tutto al re; poi giunse anche il piccolo sarto e disse: -Ora voglio la principessa e meta' regno-. Ma il re si era pentito della sua promessa e pensava di nuovo a come togliersi dai piedi l'eroe, al quale non voleva affatto dare la figlia. Cosi' gli disse che se la voleva sposare doveva prima catturare un unicorno che correva nella foresta arrecando danno a uomini e animali. Il piccolo sarto ne fu felice, prese una cordicella, ando' nella foresta e ordino' alla scorta di aspettarlo fuori poiche'‚ voleva catturare da solo l'unicorno. Penetro' poi nella foresta, e vago' qua e la' in cerca dell'unicorno. Ben presto arrivo' l'unicorno e si avvento' dritto contro il sarto per infilzarlo. -Piano, piano!- diss'egli. Si fermo' aspettando che l'animale gli fosse ben vicino, poi salto' rapidamente dietro un albero. L'unicorno correva tanto veloce che non ebbe il tempo di cambiare direzione, cosicche'‚ si avvento' contro l'albero e infisse il corno nel tronco cosi' saldamente che, pur usando tutta la sua forza, non riusci' a ritrarlo e rimase imprigionato. Allora il piccolo sarto sbuco' da dietro l'albero, gli mise la cordicella intorno al collo e lo condusse prima dai compagni e poi dal re, cui rammento' la promessa fattagli. Il re si impauri', ma escogito' una nuova astuzia e gli disse che, prima che si tenessero le nozze, egli doveva catturargli un cinghiale che correva nella foresta; i cacciatori lo avrebbero aiutato. -Volentieri- disse il piccolo sarto -e' la cosa meno difficile.- Cosi' ando' ancora una volta nella foresta lasciando fuori i cacciatori, ed essi ne furono ben contenti perche'‚ il cinghiale li aveva gia' accolti spesso in modo da levare la voglia di dargli la caccia. Quando il cinghiale vide l'omino, gli si avvento' contro con la schiuma alla bocca arrotando i denti, e voleva buttarlo a terra. Ma il piccolo sarto si trovava accanto a una cappella, vi balzo' dentro e, agilmente, usci' subito dalla finestra. Il cinghiale lo aveva seguito, ma quando il piccolo sarto balzo' fuori corse a chiudere la porta, e la bestia rimase imprigionata perche'‚ non riusciva a saltare fino alla finestra. Egli chiamo' allora i cacciatori affinche'‚ vedessero la preda, e poi si reco' dal re e disse: -Ho catturato il cinghiale e, con esso, anche la principessa-. E' facile immaginare se il re fosse contento o no della notizia; ma non sapeva piu' che cosa obiettare, dovette percio' mantenere la promessa e accordargli la figlia. Almeno credeva che egli fosse un eroe; se avesse saputo che non si trattava che di un piccolo sarto, gli avrebbe dato piu' volentieri una corda. Cosi' le nozze furono celebrate con gran pompa e poca gioia, e di un sarto si fece un re.

Dopo alcuni giorni, di notte, la giovane regina udi' il piccolo sarto dire, sognando: -Garzone, fammi la giubba e rattoppami i calzoni, o ti daro' il metro sulle orecchie-. Allora capi' di dove sbucasse il suo signor sposo, e, il mattino dopo, si lamento' con il padre e lo prego' di aiutarla a liberarsi di quell'uomo che non era che un sarto. Il re la consolo' e disse: -La notte prossima, lascia aperta la tua camera da letto; fuori ci saranno i miei servi e, quando sara' addormentato, entreranno e lo faranno prigioniero-. La donna ne fu contenta; ma l'armigero del re aveva sentito tutto e, siccome era affezionato al giovane signore e gli era fedele, corse da lui e gli racconto' tutto. Il piccolo sarto disse di buon animo: -Mettero' riparo alla cosa-. La sera ando' a letto con la moglie all'ora solita e fece finta di dormire; ella si alzo', apri' la porta e si rimise a letto. Allora il piccolo sarto incomincio' a gridare con voce squillante: -Garzone, fammi la giubba e rattoppa i calzoni, o ti daro' il metro sulle orecchie! Ne ho presi sette in un colpo, ho ucciso due giganti, catturato un unicorno e un cinghiale: e dovrei avere paura di quelli la' fuori, davanti alla camera?-. Quando udirono queste parole, tutti fuggirono come se fossero stati rincorsi da mille diavoli, e nessuno oso' avvicinarsi al sarto. Cosi' egli era e rimase re per tutta la vita.


* * * FINE * * *