Quando Adamo ed Eva furono cacciati dal Paradiso terrestre, dovettero costruirsi una casa su una terra sterile e mangiare il pane prodotto col sudore della fronte. Adamo zappava il campo ed Eva filava la lana. Ogni anno Eva metteva al mondo un figlio, ma i figli erano differenti: alcuni erano belli, altri brutti. Dopo molto tempo Dio mando' ai due sposi un angelo e fece loro sapere che voleva andare a visitarli nella loro casa. Eva, lieta che il Signore si mostrasse cosi' benigno, puli' per bene la casa, la orno' di fiori e sparse giunchi sul pavimento. Poi ando' a 

prendere i suoi figli, ma solo quelli belli. Li lavo' e fece loro il bagno, li pettino', li vesti' con camicie di bucato e li ammoni' di comportarsi bene e con garbo, alla presenza del Signore, dovevano fare un inchino, porgergli la mano e rispondere alle sue domande con modestia e assennatezza. Ma quelli brutti non dovevano farsi vedere: uno lo nascose sotto il fieno, un altro sotto il tetto, il terzo nella paglia, il quarto nella stufa, il quinto in cantina, il sesto sotto la tinozza, il settimo sotto la botte, l'ottavo sotto la sua vecchia pelliccia, il nono ed il decimo sotto il panno che usava per vestirli, l'undicesimo e il dodicesimo sotto il cuoio che usava per le loro scarpe. Aveva appena finito, che bussarono alla porta. Adamo guardo' da una fessura e vide che era il Signore in persona. Apri' con riverenza e il Padre Eterno entro'. I figli belli se ne stavano tutti in fila, si inchinarono, porsero la mano e si inginocchiarono. Il Signore comincio' a benedirli, impose le mani sul primo e disse: «Tu sarai un grande re», e al secondo: «tu sarai principe», e al terzo: «tu conte», e al quarto: «tu cavaliere», e al quinto: «tu nobile», e al sesto: «tu borghese», e al settimo: «tu mercante», e all'ottavo: «tu scienziato». E cosi' diede a tutti la sua benedizione! Eva, quando vide che il Signore era cosi' benigno e clemente penso': «Andro' a prendere i figli brutti forse anche a loro dara' la benedizione.» Si affretto' a tirarli fuori dalla paglia, dalla stufa e da tutti gli altri nascondigli. Ed eccoli tutti in frotta, rozzi, sporchi, pieni di croste e di fuliggine. Il Signore sorrise, li osservo' per bene 

e disse: «Benediro' anche questi». Impose le mani sul primo e disse: «Tu diventerai contadino». E al secondo disse: «Tu un pescatore», e al terzo: «tu un fabbro», e al quarto: «tu un conciapelli», e al quinto: «tu un tessitore», e al sesto: «tu un calzolaio» e al settimo: «tu un sarto», e all'ottavo: «tu un vasaio», e al nono: «tu un carrettiere», e al decimo: «tu un marinaio», e all'undicesimo: «tu un messaggero», e al dodicesimo: «tu un servo per tutta la vita». Eva ascolto' bene e poi disse: «Signore quanta disparita' nella tua benedizione! Sono pure tutti figli miei, io li ho partoriti allo stesso modo e la tua grazia deve essere uguale per tutti!». Ma Dio replico': «Eva, tu non capisci, bisogna pure che io provveda al mondo intero con i tuoi figli. Se tutti fossero principi e signori, chi coltiverebbe il grano, chi trebbierebbe, chi macinerebbe la farina per fare il pane? Chi batterebbe il ferro, chi potrebbe tessere, e tagliare il legname, e fabbricare e scavare, e tagliare e cucire? Ognuno al suo posto, cosi' che l'uno mantenga l'altro, e tutti siano nutriti come lo sono le membra nel corpo». Eva rispose: «Ah Signore, perdonami, sono stata troppo pronta a contraddirti. Che anche per i miei figli, sia fatta la tua volonta'».