Un padre aveva due figli. Il maggiore era giudizioso e prudente e sapeva cavarsela in ogni situazione, mentre il minore era stupido, non imparava ne'‚ capiva nulla e quando la gente lo incontrava diceva: "Sara' un bel peso per il padre!" Se c'era qualcosa da fare, toccava sempre al maggiore; ma se il padre lo mandava a prendere qualcosa di sera o addirittura di notte, e la strada passava vicino al cimitero o a qualche luogo terrificante, egli rispondeva: "Ah, padre mi viene la pelle d'oca!," poiche'‚ era pauroso. Oppure quando di sera, accanto al fuoco, si raccontavano delle storie da far rabbrividire, coloro che ascoltavano dicevano a volte: "Ah mi viene la pelle d'oca!" Il minore se ne stava seduto in un angolo, ascoltava e non capiva che cosa cio' potesse significare. "Dicono sempre: mi viene la pelle d'oca! mi viene la pelle d'oca! A me non viene: sara' anche questa un'arte di cui non capisco niente."

Un bel giorno il padre gli disse: "Ascolta, tu in quell'angolo diventi grande e grosso, ed e' ora che impari a guadagnarti il pane. Guarda come si da' da fare tuo fratello; ma con te e' fatica sprecata." - "Si' padre," egli rispose, "vorrei imparare qualcosa; anzi, se fosse possibile, mi piacerebbe imparare a farmi venire la pelle d'oca; di questo non so proprio nulla." Il fratello maggiore rise nell'udirlo e penso' fra s': "Mio Dio, che stupido e' mio fratello, non se ne cavera' mai nulla. Il buon giorno si vede dal mattino." Il padre sbuffo' e gli rispose: "La pelle d'oca imparerai ad averla, ma con questo non ti guadagnerai il pane."

Poco tempo dopo venne a fare loro visita il sagrestano; il padre gli confido' i suoi guai e gli racconto' che il figlio piu' giovane era maldestro in ogni cosa, non sapeva e non imparava nulla. "Pensate, quando gli ho chiesto in che modo voleva guadagnarsi il pane, ha risposto che voleva imparare a farsi venire la pelle d'oca!" - "Oh!" rispose il sagrestano, "puo' impararlo da me; affidatemelo, lo sgrossero'." Il padre era contento perche'‚ pensava che il giovane avrebbe messo giudizio. Cosi' il sagrestano se lo porto' a casa ed egli dovette suonargli le campane. Un paio di giorni dopo lo sveglio' a mezzanotte, gli ordino' di alzarsi, di salire sul campanile e di suonare. "Imparerai che cos'e' la pelle d'oca!" pensava e, per fargli prendere un bello spavento, lo precedette di nascosto e si mise davanti allo spiraglio della porta: il giovane doveva credere che fosse un fantasma. Questi sali' tranquillamente fino in cima al campanile, e quando fu sopra vide una figura nello spiraglio. "Chi e' la'?" grido', ma la figura non rispose n‚ si mosse. Allora gli disse: "Che vuoi qui di notte? Vattene o ti butto giu'." Il sagrestano penso': "Non avra' intenzioni cosi' malvagie," tacque e resto' immobile. Il giovane lo interpello' per la terza volta e, siccome non ottenne nessuna risposta, prese la rincorsa e butto' giu' il fantasma che si ruppe le gambe e il collo. Suono' poi le campane e, subito dopo, discese e si rimise a dormire senza dire una parola. La moglie del sagrestano attese a lungo il marito, ma quello non veniva mai. Alla fine si spavento', sveglio' il giovane e disse: "Non sai dov'e' mio marito? E' salito con te sul campani le." - "No," rispose il ragazzo, "ma c'era un tale nello spiraglio, e siccome non se ne andava e non voleva rispondermi, l'ho buttato giu'. Andate a vedere se e' lui." La donna corse al camposanto, piena di paura, e trovo' il marito che giaceva per terra, morto.

Allora si reco' urlando dal padre del ragazzo, lo sveglio' e disse: "Ah, che sciagura ha causato il vostro fannullone! Ha buttato giu' mio marito dal campanile, e ora giace morto al camposanto." Il padre si spavento', corse dal ragazzo e gli disse, rimproverandolo aspramente: "Queste empieta' deve avertele ispirate il Maligno!" - "Ah padre!" rispose egli, "sono innocente: se ne stava la' di notte, come uno che ha cattive intenzioni. Io non sapevo chi fosse e gliel'ho domandato tre volte; perche'‚ non se n'e' andato?" - "Ah," disse il padre, "da te ho soltanto dei dispiaceri, togliti dai piedi, non ti voglio piu' vedere." - "Si' padre, volentieri, aspetta solo che faccia giorno e me ne andro', e imparero' che cosa sia avere la pelle d'oca, cosi' conoscero' un'arte che mi dara' da mangiare." - "Impara quel che ti pare," disse il padre, "per me fa lo stesso. Eccoti cinquanta scudi, prendili e sparisci dalla mia vista; e non dire a nessuno da dove vieni e chi e' tuo padre, perche'‚ mi vergogno di te." - "Si' padre, come volete; se non chiedete altro, posso ben tenerlo a mente."

Allo spuntar del giorno, il giovane si mise in tasca i suoi cinquanta scudi e se ne ando' sulla via maestra dicendo fra s': "Ah, se mi venisse la pelle d'oca! Se mi venisse la pelle d'oca!" Lo raggiunse un uomo che senti' questo discorso; quando ebbero fatto un pezzo di strada e furono in vista della forca, questi disse al ragazzo: "Vedi, quello e' l'albero su cui sette uomini hanno sposato la figlia del funaio: siediti la' sotto e aspetta che venga notte, allora imparerai che cos'e' la pelle d'oca." - "Se e' tutto qui," rispose il giovane, "e' presto fatto; se imparo cosi' in fretta che cos'e' la pelle d'oca, avrai i miei cinquanta scudi: ritorna da me domani mattina presto." Il giovane ando' allora alla forca, vi si sedette sotto e attese la sera. Poiche'‚ aveva freddo, accese un fuoco; ma a mezzanotte il vento soffiava cosi' gelido che egli non riusciva a scaldarsi nonostante il fuoco. Quando il vento spinse gli impiccati l'uno contro l'altro facendoli oscillare su e giu', egli penso': "Tu geli qui accanto al fuoco, chissa' che freddo hanno quelli lassu'! E come si dimenano!" E siccome era di buon cuore, appoggio' la scala alla forca, sali', li stacco' a uno a uno e li porto' giu' tutti e sette. Poi attizzo' il fuoco, ci soffio' sopra e ci sedette intorno gli impiccati perche'‚ si scaldassero. Ma essi se ne stavano seduti senza muoversi e il fuoco si appicco' ai loro vestiti. Allora egli disse: "Fate attenzione, altrimenti vi riappendo di nuovo lassu'." Ma i morti non sentivano, tacevano e continuavano a lasciar bruciare i loro stracci. Percio' egli ando' in collera e disse: "Se non volete fare attenzione, io non posso aiutarvi: non voglio bruciare con voi." E li riappese l'uno dopo l'altro. Poi si sedette accanto al fuoco e si addormento'. Il mattino dopo venne l'uomo che voleva i cinquanta scudi e disse: "Hai imparato che cos'e' la pelle d'oca?" - "No," rispose egli. "Come avrei potuto impararlo? Quelli lassu' non hanno aperto bocca, e sono cosi' stupidi da lasciar bruciare quei due vecchi stracci che hanno addosso." L'uomo capi' che per quel giorno non poteva prendersi i cinquanta scudi, se ne ando' e disse: "Non mi e' mai capitato di incontrare un tipo simile."

Anche il giovane ando' per la sua strada e ricomincio' a dire fra s': "Ah, se mi venisse la pelle d'oca! Se mi venisse la pelle d'oca!" L'udi' un carrettiere che camminava dietro di lui e domando': "Chi sei?" - "Non lo so," rispose il giovane. Il carrettiere domando' ancora: "Da dove vieni?" - "Non lo so." - "Chi e' tuo padre?" - "Non posso dirlo." - "Che cosa vai borbottando fra i denti?" - "Ah," rispose il giovane, "vorrei farmi venire la pelle d'oca, ma nessuno sa insegnarmelo." - "Piantala di dire sciocchezze," disse il carrettiere. "Vieni con me, ti trovero' un posto di lavoro." Il giovane ando' con il carrettiere e la sera giunsero a un'osteria dove volevano pernottare. Entrando egli disse ad alta voce: "Se mi venisse la pelle d'oca! Se mi venisse la pelle d'oca!" L'oste, all'udirlo, disse ridendo: "Se ne hai tanta voglia, qui ci sarebbe una bella occasione!" - "Ah taci!" disse l'ostessa. "Troppi audaci hanno gia' perso la vita. Sarebbe un vero peccato se quei begli occhi non dovessero rivedere la luce del giorno!" Ma il giovane disse: "Anche se e' difficile, voglio impararlo una buona volta: me ne sono andato di casa per questo." Non lascio' in pace l'oste finche'‚ questi non gli racconto' che nelle vicinanze c'era un castello fatato, dove si poteva imparare benissimo che cosa fosse la pelle d'oca, purche'‚ ci si vegliasse tre notti. A chi aveva tanto coraggio, il re aveva promesso in isposa sua figlia, la piu' bella fanciulla che esistesse al mondo. Nel castello erano inoltre celati dei favolosi tesori custoditi da spiriti, e sarebbero diventati di proprieta' di chi avesse superato la prova. Gia' molti erano entrati nel castello, ma nessuno ne era uscito. Il mattino dopo, il giovane si presento' al re e disse: "Se fosse possibile vorrei vegliare tre notti nel castello fatato." Il re lo guardo' e siccome gli piacque disse: "Puoi chiedermi anche tre cose e portarle con te al castello, ma devono essere cose prive di vita." Allora egli rispose: "Chiedo un fuoco, un tornio e un banco da ebanista con il suo coltello."

Il re gli fece portare ogni cosa al castello durante il giorno All'imbrunire il giovane vi entro', si accese un bel fuoco in una stanza, vi mise accanto il banco da ebanista con il coltello, e si sedette sul tornio. "Ah, se mi venisse la pelle d'oca!" disse egli. "Ma non lo imparero' neanche qui." Verso mezzanotte volle attizzare il fuoco; mentre ci soffiava sopra, udi' all'improvviso gridare da un angolo: "Ohi miao! che freddo abbiamo!" - "Scimuniti," esclamo', "perche'‚ gridate? Se avete freddo, venite, sedetevi accanto al fuoco e scaldatevi." Come ebbe detto questo, due grossi gatti neri si avvicinarono d'un balzo e gli si sedettero ai lati guardandolo ferocemente con i loro occhi di fuoco. Dopo un poco, quando si furono scaldati, dissero: "Camerata, vogliamo giocare a carte?" - "Si'," egli rispose, "ma mostratemi le zampe." Essi allora tirarono fuori gli artigli "Oh," egli disse "che unghie lunghe avete! Aspettate, devo prima tagliarvele!" Li afferro' allora per la collottola, li mise sul banco ed imprigiono' loro le zampe. "Vi ho tenuti d'occhio," disse, "e mi e' passata la voglia di giocare a carte." Li uccise e li getto' in acqua. Ma aveva appena tolto di mezzo quei due e stava per sedersi accanto al fuoco, quando sbucarono da ogni parte cani e gatti neri, attaccati a catene infuocate; erano tanti ma tanti che egli non sapeva piu' dove cacciarsi. Gridavano terribilmente, gli calpestavano il fuoco, disperdevano le braci e volevano spegnerlo. Per un po' stette a guardare tranquillamente, ma quando incomincio' a sentirsi a mal partito, afferro' il coltello, grido': "Finiamola, canaglia!" e si getto' su di loro. Alcuni balzarono via, gli altri li uccise e li butto' nello stagno. Come fu di ritorno, riattizzo' il fuoco soffiando sulla brace e si scaldo'. E, mentre se ne stava cosi' seduto, si accorse che non riusciva piu' a tenere gli occhi aperti e che aveva voglia di dormire. Allora guardo' intorno a s‚, vide un gran letto in un angolo e ci si corico'. Ma come volle chiudere gli occhi, il letto incomincio' a muoversi da solo e ando' a spasso per tutto il castello. "Benissimo," disse il giovane, "ancora piu' in fretta!" Allora il letto incomincio' a rotolare su e giu' per soglie e scale, come se fosse trainato da sei cavalli; d'un tratto, hopp, hopp, si ribalto' a gambe all'aria, e gli resto' addosso.

Allora egli scaglio' in aria coperte e cuscini, salto' fuori e disse: "Adesso vada a spasso chi ne ha voglia!" si distese accanto al fuoco e dormi' sino a giorno. Al mattino venne il re e quando lo vide disteso a terra penso' che fosse morto e che gli spettri lo avessero ucciso. Allora disse: "Peccato! Un cosi' bel ragazzo!" Il giovane lo udi', si rizzo' e disse: "Non siamo ancora a questo punto!" Il re si stupi' e, tutto contento, gli domando' com'era andata. "Benissimo" rispose egli "la prima notte e' passata e passeranno anche le altre due!" Quando torno' dall'oste, questi fece tanto d'occhi e disse: "Non pensavo di rivederti ancora vivo; hai imparato finalmente che cos'e' la pelle d'oca?" - "No," rispose il giovane, "non lo so; se solo qualcuno me lo dicesse!"

La seconda notte sali' di nuovo al vecchio castello, si sedette accanto al fuoco e disse: "Se mi venisse la pelle d'oca!" Verso mezzanotte senti' un rumore e un tramestio, prima piano, poi sempre piu' forte; poi un breve silenzio, infine un mezzo uomo cadde dal camino urlando, e gli piombo' davanti. "Ola'!" esclamo', "ce ne vuole ancora meta', cosi' e' troppo poco." Allora il rumore ricomincio', si udi' strepitare e urlare, e anche la seconda meta' cadde giu'. "Aspetta," disse, "voglio attizzarti un po' il fuoco." Quando ebbe finito e si guardo' nuovamente intorno, i due pezzi si erano riuniti e un omaccio orribile sedeva al suo posto. "Non intendevo dir questo," disse il giovane, "il banco e' mio." L'uomo voleva respingerlo, ma il giovane non lo lascio' fare, lo spinse via con forza e si risedette di nuovo al suo posto. Allora caddero giu' altri uomini che avevano nove stinchi e due teschi, li rizzarono e giocarono a birilli. Anche al giovane venne voglia di giocare e domando': "Sentite, posso giocare anch'io?" - "Si', se hai denaro." - "Di denaro ne ho a sufficienza" rispose "ma le vostre palle non sono ben rotonde." Allora egli prese i teschi, li mise sul tornio e li arrotondo'. "Adesso rotoleranno meglio!" disse. "Ola', ora ci divertiremo!" Gioco' e perse un po' di denaro, ma quando suono' mezzanotte tutto spari' davanti ai suoi occhi. Si distese e si addormento' tranquillamente. Il mattino dopo venne il re a informarsi: "Come ti e' andata questa volta?" domando'. "Ho giocato a birilli" rispose "e ho perduto qualche soldo." - "Non ti e' venuta la pelle d'oca?" - "macche'‚" disse "me la sono spassata; se solo sapessi che cos'e' la pelle d'oca!"

La terza notte sedette di nuovo al suo banco e diceva tutto malinconico: "Se mi venisse la pelle d'oca!" A notte inoltrata, giunsero sei omacci che portavano una cassa da morto. Allora egli disse: "Ah, ah, e' sicuramente il mio cuginetto che e' morto qualche giorno fa." Fece un cenno con il dito e grido': "Vieni, cuginetto, vieni!" Misero la bara a terra, ma egli si avvicino' e tolse il coperchio: dentro c'era un morto. Gli tocco' il viso, ma era freddo come il ghiaccio. "Aspetta," disse, "ti voglio riscaldare un po'." Ando' al fuoco, si riscaldo' la mano e gliela mise sul viso, ma il morto rimase freddo. Allora lo tiro' fuori, si sedette davanti al fuoco, se lo prese sulle ginocchia e gli strofino' le braccia per riscaldarlo, Ma siccome anche questo non servi' a nulla, gli venne un'idea: "Se due sono a letto insieme, si riscaldano." Lo porto' a letto, lo copri' e gli si distese accanto. Dopo un po' anche il morto fu caldo e incomincio' a muoversi. Allora il giovane disse: "Vedi, cuginetto, se non ti avessi scaldato!" Ma il morto prese a dire: "Adesso ti voglio strozzare." - "Cosa?" disse egli. "E' questa la mia ricompensa? Torna pure nella tua bara!" Lo sollevo', ce lo butto' dentro e chiuse il coperchio: ritornarono i sei uomini e lo portarono via. "Non mi vuol venire la pelle d'oca," egli disse, "qui non l'imparero' mai."

Allora entro' un uomo, che era piu' grosso di tutti gli altri e aveva un aspetto terribile; ma era vecchio e aveva una lunga barba bianca. "Oh tu, nanerottolo, imparerai presto che cos'e' la pelle d'oca perche'‚ devi morire." - "Non cosi' in fretta!" egli rispose. "Per morire devo esserci anch'io." L'uomo disse: "Ti prendero'!" - "Piano, non darti tante arie; sono forte quanto te, e forse anche di piu'." - "Lo vedremo," disse il vecchio, "se sei forte piu' di me, ti lascero' andare; vieni, proviamo." Attraverso passaggi oscuri, lo condusse a una fucina, prese un'accetta e con un colpo sbatte'‚ a terra un'incudine. "So fare di meglio," disse il giovane e ando' all'altra incudine; il vecchio gli si mise accanto per vedere, con la barba bianca penzoloni. Il giovane afferro' allora l'accetta, con un colpo spacco' l'incudine e vi serro' dentro la barba del vecchio. "Ora ti ho in pugno!" disse il ragazzo. "Adesso tocca a te morire." Afferro' una sbarra di ferro e percosse il vecchio fino a che questi si mise a piagnucolare e lo prego' di smettere: gli avrebbe dato dei grossi tesori. Il giovane estrasse allora l'accetta e lascio' libero il vecchio che lo ricondusse al castello e gli mostro' in una cantina tre casse colme d'oro. "Di quest'oro," disse, "una parte e' dei poveri, l'altra del re, la terza e' tua." In quel momento suono' mezzanotte e lo spirito scomparve, sicche'‚ il giovane si trovo' al buio. "Me la cavero' ugualmente," disse; a tastoni trovo' il cammino che lo condusse alla sua stanza, dove si addormento' accanto al fuoco. Il mattino dopo venne il re e disse: "Ora avrai imparato che cos'e' la pelle d'oca!" - "No," rispose, "che roba e' questa? E' stato qui mio cugino morto ed e' venuto un vecchio barbuto che mi ha mostrato molto denaro la' sotto, ma che cosa sia la pelle d'oca non me l'ha insegnato nessuno." Il re disse: "Hai sciolto l'incantesimo del castello e sposerai mia figlia." - "Tutto questo va benissimo, ma io continuo a non sapere che cos'e' la pelle d'oca."

L'oro fu portato su e si celebrarono le nozze, ma il giovane re, per quanto amasse la sua sposa e fosse felice con lei, diceva sempre: "Se mi venisse la pelle d'oca! Se mi venisse la pelle d'oca!" La sposa fini' coll'infastidirsi. Allora la sua cameriera disse: "Ci pensero' io: imparera' che cos'e' la pelle d'oca!" Usci' e fece riempire un secchio di ghiozzi. Di notte, mentre il giovane re dormiva, sua moglie gli tolse la coperta e gli rovescio' addosso il secchio pieno di acqua gelata con i ghiozzi, cosicche'‚ i pesciolini gli guizzarono intorno. Allora egli si sveglio' e grido': "Ah, che pelle d'oca, che pelle d'oca, moglie mia! Si', ora so cos'e' la pelle d'oca."


* * * FINE * * *