C'era una volta un vecchio castello nel cuore di una foresta grande e fitta; la' abitava, tutta sola, una vecchia strega molto potente. Di giorno si trasformava in gatto o in civetta, mentre la sera riprendeva l'aspetto umano. Sapeva come attirare la selvaggina e gli uccelli, poi li macellava e li cucinava lessi o arrosto. Se qualcuno arrivava a cento passi dal castello, era costretto a fermarsi e non poteva piu' muoversi

 finche'‚ ella non lo liberava Ma se una vergine entrava in quel cerchio, la vecchia la trasformava in uccello e la rinchiudeva in una gabbia che metteva in una delle stanze del castello. Di quelle gabbie ne aveva ben settemila, con dentro uccelli tanto rari. C'era una fanciulla che si chiamava Jorinda, piu' bella di ogni altra. Era promessa sposa a un giovane leggiadro di nome Joringhello. Il giorno delle nozze si avvicinava, ed essi erano felici in compagnia l'uno dell'altro. Per poter parlare e confidarsi, se ne andarono nel bosco a passeggiare. -Fai attenzione- disse il giovane -di non avvicinarti troppo al castello.- Era una bella serata, il sole brillava fra i 
 
 tronchi degli alberi, chiaro nel verde cupo della foresta, e la tortora gemeva sulle vecchie betulle. Ogni tanto Jorinda piangeva, si sedeva al sole lamentandosi, e cosi' pure faceva Joringhello. Erano sgomenti come se dovessero morire. Si guardarono intorno: si erano persi e non sapevano come ritrovare la via di casa. Il sole era gia' tramontato per meta' dietro al monte. Il giovane guardo' fra i cespugli e vide in prossimita' le vecchie mura del castello; a quella vista si spavento' a morte. Jorinda cantava:-Il mio uccellino dal rosso anellino, canta lamenti, lamenti, lamenti. Predice alla colomba la morte fra i tormenti; canta lamenti, si'! Chiu', chiu', chiu'!-Joringhello la guardo': Jorinda si era mutata in un usignolo che cantava: -Chiui', chiui'-. Una civetta dagli occhi ardenti le volo' attorno tre volte, e per tre volte grido': -Sciu', uh, uh, uh-. Joringhello non poteva muoversi: era rigido come pietra e non poteva piangere, n‚ parlare, n‚ muovere la mano o il piede. Ora il sole era tramontato: la civetta 
 
 volo' in un cespuglio, e, subito dopo, ne venne fuori una vecchia tutta curva, gialla e rinsecchita con degli occhiacci rossi e il naso tanto adunco che le toccava il mento con la punta. Ella borbotto' qualcosa, poi afferro' l'usignolo e lo porto' via. Joringhello non poteva dire nulla n‚ muoversi; l'usignolo era scomparso. Finalmente la vecchia ritorno' e disse con voce roca: -Salute, Zachiele, quando la luna splende nel cerfoglio, sciogli, Zachiele, alla buon'ora-. E Joringhello fu libero. Si getto' ai piedi della vecchia pregandola di ridargli la sua Jorinda; ma ella rispose che non l'avrebbe riavuta mai piu' e se ne ando'. Egli grido', pianse, si lamento', ma invano. -Oh, che sara' mai di me?- Joringhello se ne ando' e giunse infine in un villaggio sconosciuto, dove fece il guardiano di pecore per lungo tempo. Spesso si aggirava intorno al castello, senza tuttavia avvicinarsi troppo. Infine una notte sogno' di trovare un fiore rosso sangue con in mezzo una perla bella grossa. Egli colse il fiore e ando' al castello, e tutto cio' che toccava con il fiore si liberava dall'incantesimo. Sogno' inoltre che in quel modo era riuscito a riavere la sua Jorinda. La mattina, quando si sveglio', incomincio' a cercare quel fiore per monti e valli. Cerco' fino al nono giorno, e, di mattino presto, trovo' il fiore rosso sangue. In mezzo c'era una goccia di rugiada, grossa 
 
 come la perla piu' bella. Porto' con s‚ il fiore giorno e notte, finche'‚ giunse al castello. La', non fu piu' immobilizzato dall'incantesimo, ma prosegui' fino al portone. Joringhello se ne rallegro', lo tocco' con il fiore, e il portone si spalanco'. Egli entro', attraverso' il cortile e tese l'orecchio per capire di dove venisse il canto degli uccelli. Infine lo capi, ando' e trovo' la sala dove si trovava la strega che stava dando da mangiare agli uccelli nelle settemila gabbie. Quand'ella vide Joringhello, ando' su tutte le furie, lo maledi', gli sputo' addosso fiele e veleno, ma dovette fermarsi a due passi da lui. Egli non si curo' di lei e ando' a vedere le gabbie con gli uccelli. Ma c'erano molte centinaia di usignoli e, fra tanti, come poteva ritrovare la sua Jorinda? Mentre guardava, si 
 
 accorse che la vecchia prendeva di nascosto una gabbietta con un uccello e si avviava verso la porta. Le si avvicino' d'un balzo e, con il fiore, tocco' la gabbietta e anche la vecchia, che non pot‚ piu' fare incantesimi. Jorinda era la', gli aveva gettato le braccia intorno al collo, ed era bella come un tempo. Egli ridiede aspetto umano anche agli altri uccelli, poi se ne ritorno' a casa con la sua Jorinda e vissero a lungo insieme felici e contenti.


* * * FINE * * *