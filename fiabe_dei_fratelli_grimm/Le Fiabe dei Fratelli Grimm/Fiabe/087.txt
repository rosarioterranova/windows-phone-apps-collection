Nei tempi antichi, quando il buon Dio errava ancora sulla terra, fra gli uomini, una sera che era stanco gli accadde di essere sorpreso dalla notte prima di poter giungere a una locanda. Sul suo cammino, si trovavano due case, l'una di fronte all'altra: la prima era grande e bella, la seconda piccola e dall'aspetto misero. Quella grande 

apparteneva a un ricco, mentre la piccola a un pover'uomo. Nostro Signore penso': "Al ricco non daro' disturbo: bussero' a lui." Il ricco, udendo bussare alla sua porta, apri' la finestra e domando' al forestiero che cosa cercasse. Il Signore rispose: -Vi prego di darmi ricovero per la notte-. Il ricco squadro' il viandante da capo a piedi, e siccome il buon Dio era vestito umilmente e non aveva l'aria di uno che ha molto denaro in tasca, scosse il capo e disse: -Non posso ospitarvi: le mie stanze sono piene di verdure e di sementi; e se dovessi dare alloggio a tutti quelli che bussano alla mia porta, potrei 

andare in giro a mendicare. Cercate una sistemazione altrove-. Detto questo, sbatte'‚ la finestra e pianto' in asso il buon Dio. Allora questi gli volto' le spalle, ando' alla casetta di fronte e busso'. Aveva appena bussato che il povero gia' gli apriva la porta pregandolo di entrare e di trascorrere la notte in casa sua. -E' gia' buio- disse -per oggi non potete proseguire.- Il buon Dio ne fu contento ed entro'. La moglie del povero gli porse la mano, gli diede il benvenuto e gli disse si mettersi comodo: doveva accontentarsi perche'‚ non avevano molto, ma quel poco che c'era lo davano volentieri. Poi mise delle patate sul fuoco e, mentre cuocevano, munse la sua capra per avere un po' di latte da bere. Quando la tavola fu apparecchiata, il buon Dio si sedette e mangio' con loro, e quel povero cibo gli piacque, perche'‚ aveva accanto a s‚ dei visi lieti. Terminata la cena, quando fu ora di 

dormire, la donna prese da parte il marito e gli disse: -Senti, marito caro, questa notte ci distenderemo sulla paglia e lasceremo il nostro letto al povero viandante perche'‚ si riposi: ha camminato tutto il giorno ed e' certo stanco-. -Ben volentieri!- rispose il marito. -Vado a offrirglielo.- Ando' dal buon Dio e lo prego', se era d'accordo, di coricarsi nel loro letto per riposare le sue membra. Il buon Dio non voleva portar via ai due vecchi il loro letto, ma essi non lo lasciarono in pace finche'‚ egli acconsenti' a coricarvisi; essi, invece si coricarono per terra sulla paglia. Il mattino seguente si alzarono prima che facesse giorno e prepararono all'ospite una modesta colazione. Quando il sole brillo' attraverso la finestrella, il buon Dio si alzo', mangio' di nuovo con loro e si preparo' a riprendere il cammino. Ma quando fu sulla soglia di casa, disse: -Poiche'‚ siete cosi' pii e misericordiosi, chiedete tre cose, e io vi esaudiro'-. Il povero disse: -Che altro potrei desiderare se non l'eterna beatitudine, e che noi due, finche'‚ viviamo, ci manteniamo in salute e possiamo avere il nostro pane quotidiano? Quanto alla terza cosa non so cosa potrei desiderare-. 

Il buon Dio disse: -Non vuoi una casa nuova al posto di quella vecchia?-. Allora l'uomo rispose che si', se avesse potuto avere anche quella, gli avrebbe fatto piacere. Allora il Signore esaudi' quei desideri e trasformo' la loro vecchia casa in una bella e nuova; poi li lascio' e prosegui' il cammino. Il sole era gia' alto quando il ricco si alzo' e, messosi alla finestra, vide di fronte una bella casa al posto della vecchia capanna. Fece tanto d'occhi, chiamo' la moglie e disse: -Moglie, cerca di sapere come sono andate le cose. Ieri sera c'era ancora quella misera capanna e oggi c'e' una bella casa nuova. Corri di fronte e senti com'e' andata-. La donna ando' a interrogare il povero che cosi' le racconto': -Ieri sera e' arrivato un viandante che cercava ricovero per la notte; questa mattina, nel prendere commiato, ha voluto concederci tre desideri: l'eterna beatitudine, buona salute in vita e il nostro pane quotidiano e, al posto della nostra vecchia capanna, una bella casa nuova-. Quand'ebbe udito tutto cio', la moglie del ricco corse a casa a raccontare ogni cosa al marito che disse: -Meriterei di essere picchiato e fatto a pezzi! L'avessi saputo! Il forestiero e' stato anche da me, ma io l'ho scacciato-. -Affrettati!- disse la moglie -sali a cavallo, il viandante non e' molto lontano, puoi ancora 

raggiungerlo ed esprimere anche tu tre desideri.- Allora il ricco monto' a cavallo e raggiunse il buon Dio. Gli si rivolse in modo amabile e cortese dicendogli che non doveva prendersela se non lo aveva fatto subito entrare: aveva cercato la chiave della porta e, nel frattempo, egli se ne era andato. Se fosse tornato un'altra volta, avrebbe dovuto alloggiare da lui. -Si'- disse il buon Dio -se torno lo faro'.- Allora il ricco domando' se anche lui poteva esprimere tre desideri come il suo vicino. Si', rispose il buon Dio, poteva benissimo, ma non era un buon affare per lui, era meglio se non esprimeva alcun desiderio. Ma il ricco penso' che avrebbe scelto comunque qualcosa di vantaggioso per s‚, purche'‚ fosse sicuro di essere esaudito. Il buon Dio disse: -Va' a casa; i primi tre desideri che esprimerai saranno esauditi-. Il ricco aveva raggiunto il suo scopo; si mise in cammino verso casa e si mise a pensare a cio' che poteva desiderare. Mentre rifletteva, lascio' andare le redini, e il cavallo si mise a saltare sicche'‚ egli era continuamente disturbato e non riusciva a concentrarsi. Allora si arrabbio' e grido' spazientito: -Vorrei che ti rompessi il collo!-. Come ebbe pronunciato queste parole, il cavallo stramazzo' a terra, morto stecchito; e il primo desiderio era esaudito. Ma siccome era avaro, non voleva abbandonare i finimenti: li taglio', se li mise sulla schiena, e dovette andare a casa a piedi. Tuttavia si consolava pensando che gli 

restavano ancora due desideri. Mentre camminava nella polvere e il sole di mezzogiorno bruciava infuocato, gli venne un gran caldo e divento' di cattivo umore: la sella gli pesava sulle spalle e continuava a non sapere quello che doveva desiderare. Se gli veniva in mente qualcosa, un attimo piu' tardi gli sembrava troppo poco. Nel frattempo penso' che la moglie a casa se la passava bene, seduta in una stanza fresca a mangiare di buon appetito. Questo lo indispetti' per bene, e, senza riflettere, disse: -Invece di trascinarmi questo peso sulla schiena, vorrei che ci fosse lei seduta su questa sella e che non potesse scendere!-. Com'ebbe pronunciato queste parole, la sella scomparve dalla sua schiena, ed egli comprese che anche il secondo desiderio era stato esaudito. Allora senti' ancora piu' caldo, si mise a correre e pensava, una volta a casa, di potersi chiudere in camera da solo, per riflettere e trovare qualcosa di grande per l'ultimo desiderio. Ma quando arriva e apre la porta, vede, in mezzo alla stanza, sua moglie seduta sulla sella, che piange e si dispera perche'‚ non puo' scendere. Allora egli disse: -Calmati! Stattene li' seduta e ti procurero' tutte le ricchezze di questo mondo!-. Ma ella rispose: -Che cosa me ne faccio di tutte le ricchezze del mondo se non posso scendere da questa sella? Tu hai desiderato ch'io

 finissi qua sopra, adesso devi anche aiutarmi a scendere!-. Cosi', che lo volesse o no, egli dovette chiedere, come terzo desiderio, che sua moglie fosse libera e potesse scendere dalla sella; e il desiderio fu subito esaudito. Cosi' da quella storia egli non ebbe che rabbia, fatica e un cavallo perduto. I poveri invece vissero felici, tranquilli e pii fino alla loro morte serena.


* * * FINE * * *