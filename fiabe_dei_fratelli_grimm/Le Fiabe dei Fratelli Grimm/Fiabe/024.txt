Una vedova aveva due figlie, una bella e laboriosa, l'altra brutta e pigra. Ma ella preferiva di gran lunga quest'ultima, perche'‚ era la sua vera figlia, e all'altra toccava tutto il lavoro come alla Cenerentola di casa. Ella doveva sedere ogni giorno accanto a una fontana, sulla strada maestra, e filare finche'‚ le sprizzava il sangue dalle dita. Un giorno che la conocchia era tutta insanguinata, ella si chino' sulla fonte per lavarla; ma la conocchia le sfuggi' di mano e le cadde in acqua. Piangendo corse dalla matrigna e le racconto' la disgrazia, ma quella la rimprovero' aspramente e le disse con durezza: "Se hai lasciato cadere la conocchia, va' a ripescarla!" Allora la fanciulla ritorno' alla fontana e non sapeva che fare, cosi', nell'affanno, ci salto' dentro. Quando ritorno' in s‚, si trovo' in un bel prato dove splendeva il sole e c'erano fiori a migliaia. S'incammino' per il prato e giunse a un forno pieno di pane; ma il pane grido': "Ah, tirami fuori, tirami fuori, altrimenti brucio! Sono cotto da un pezzo!" Allora ella si accosto' e tiro' fuori i pani. Poi ando' avanti e giunse a un albero carico di mele che le grido': "Ah, scuotimi, scuotimi! noi mele siamo tutte mature!" Ella scosse l'albero e cadde una pioggia di mele, e continuo' a scuotere finche'‚ sulla pianta non ne rimase nessuna, poi prosegui' la sua strada. Finalmente arrivo' a una casetta da cui spiava una vecchia con dei denti cosi' lunghi che ella s'impauri' e voleva fuggire. Ma la vecchia le grido': "Non aver paura, cara bambina, resta con me; se sbrigherai per bene tutte le faccende di casa, ti troverai contenta. Devi soltanto badare a rifarmi bene il letto e a sprimacciarlo con cura di modo che le piume volino. Allora sulla terra nevichera'. Io sono Madama Holle." La vecchia le parlava con tanta bonta' che la fanciulla accetto' la proposta ed entro' al suo servizio. Provvedeva a ogni cosa con soddisfazione della padrona e le sprimacciava sempre il letto con molta energia. Percio' ella viveva bene con la vecchia: mai una parola aspra e tutti i giorni lesso e arrosto. Rimase con Madama Holle per un certo periodo di tempo, poi il suo cuore si fece triste e, anche se li' stava mille volte meglio che a casa, provava tuttavia desiderio di tornarvi. Finalmente disse alla vecchia: "Sento nostalgia di casa mia e, anche se qui sto tanto bene, non posso rimanere." Madama Holle disse: "Hai ragione, e poiche'‚ mi hai servita cosi' fedelmente, ti riportero' su io stessa." La prese per mano e la condusse davanti a un grosso portone. Il portone fu aperto e, mentre la fanciulla era la' sotto, cadde una gran pioggia d'oro, e l'oro le rimase attaccato e la ricopri' tutta. "Te lo sei meritato perche'‚ sei stata cosi' diligente," disse Madama Holle, e le rese anche la conocchia che le era caduta nella fontana. Poi il portone fu chiuso e la fanciulla si trovo' sulla terra non lontano dalla casa di sua madre; e quando entro' nel cortile, il gallo sul pozzo strillo':
"Chicchirichi'!
La nostra bimba d'oro e' ancora qui!"
Poi ando' dalla madre e, poiche'‚ si presento' tutta ricoperta d'oro, fu accolta benevolmente.

Quando la madre udi' come si fosse guadagnata quella gran ricchezza, volle procurare la stessa fortuna all'altra figlia brutta e pigra. Anch'essa dovette sedersi accanto alla fonte e filare; e, per insanguinare la conocchia, si punse le dita cacciando la mano fra i rovi. Poi butto' la conocchia nella fonte e ci salto' dentro anche lei. Si trovo', come la sorella, sul bel prato, e segui' il medesimo sentiero. Quando giunse al forno, il pane grido' di nuovo: "Ah, tirami fuori, tirami fuori, se no brucio! Sono cotto da un pezzo!" Ma la pigrona rispose: "Come se avessi voglia di insudiciarmi!" e prosegui'. Poi giunse al melo che grido': "Ah, scuotimi, scuotimi! Noi mele siamo tutte mature!" Ma ella rispose: "Per l'appunto: potrebbe cadermene una in testa!" e prosegui' per la sua strada. Quando giunse davanti alla casa di Madama Holle, non ebbe paura perche'‚ gia' sapeva dei suoi dentoni, ed entro' subito a servizio da lei. Il primo giorno si sforzo' di essere diligente, e obbedi' a Madama Holle se questa le diceva qualcosa, perche'‚ pensava a tutto l'oro che le avrebbe regalato; ma il secondo giorno incomincio' gia' a poltrire e il terzo ancora di piu': non voleva piu' alzarsi la mattina, faceva male il letto di Madama Holle e non lo scuoteva bene da far volare le piume. Madama Holle se ne stanco' presto e la licenzio'. La ragazza era ben contenta perche'‚ si aspettava la pioggia d'oro. Madama Holle condusse anche lei al portone ma, quando la ragazza fu la' sotto, invece dell'oro le rovescio' addosso un gran paiolo di pece. "Questo e' il ringraziamento per i tuoi servigi," disse Madama Holle, e chiuse il portone. Allora la pigrona arrivo' a casa tutta coperta di pece e non riusci' piu' a liberarsene per tutta la vita. E il gallo sul pozzo, al vederla, grido':
"Chicchirichi'!
La nostra bimba sporca e' ancora qui!"
E la pece le resto attaccata addosso e non volle andarsene finche visse.


* * * FINE * * *