C'era una volta un sarto che parlava molto, ma combinava poco. Un giorno gli venne in mente di girare per il bosco. Appena pote', lascio' la sua bottega,

 su e giu' per il monte
 per sentiero e ponte
 prima qua e poi la'
 fin dove la strada va 	

Fuori, nell'azzurra lontananza, scorse un monte scosceso e, dietro, una torre che si alzava fino al cielo e sovrastava il bosco scuro e selvaggio.
 
 «Corpo di un fulmine» grido' il sarto «che cosa e' mai quello!» e, preso dalla curiosita' si diresse verso il monte. Quando fu li' vicino spalanco' gli occhi e la bocca dalla meraviglia. La torre aveva le gambe, con un sol passo valico' il monte, guarda, un enorme gigante stava ritto davanti al sarto. «Che vuoi moscerino?», grido' con voce che sembrava un tuono che rimbombava dappertutto. Il sarto mormoro': «Voglio solo vedere di guadagnarmi un pezzettino di pane anche qui nel fitto bosco». «Per il momento», dice il gigante «puoi entrare al servizio presso di me.» «Perche' no, se e' necessario, ma che salario mi darete?» Il gigante disse: «Che salario ti daro'? Questo ti dico: Trecentosessantacinque giorni all'anno, e se e' bisestile, uno di piu'. Ti va bene?». «Per conto mio...», rispose il sarto mentre pensava. «Bisogna agire a seconda delle circostanze. Anche da questo cerchero' di cavarmela in fretta.» Allora il gigante gli disse: «Va, piccolo furfante, e portami una brocca d'acqua». «Perche' non tutta la sorgente addirittura?», domando' il fanfarone, e ando' con la brocca alla fonte. «Cosa? tutta la sorgente?», brontolo' nella barba il gigante, che era un po' sciocco e stupido; e comincio' ad aver paura: «quel birbone ne sa una piu' del diavolo, ha certo una radice di mandragola in corpo. Attento, vecchio mio, non e' un servo per te». Quando il sarto ebbe portato l'acqua, il gigante gli ordino' di tagliar qualche pezzo di legna nel bosco e di portarlo a casa. «Perche' non addirittura tutto il bosco d'un colpo?»

 Il bosco tutto insieme,
 alberi vecchi e nuovi,
 tutto quel che contiene,
 o liscio o pien di nodi? 	

domando' il sarto, e ando' a tagliar la legna. «Cosa?»

 Il bosco tutto insieme,
 alberi vecchi e nuovi,
 tutto quel che contiene,
 o liscio o pien di nodi? 	

«E tutta la sorgente?», brontolo' nella barba il gigante credulone, ed ebbe ancor piu' paura: «quel birbone la sa lunga, ha una mandrangola in corpo. Attento, vecchio mio, non e' un servo per te».
Quando il sarto ebbe portato la legna, il gigante gli ordino' di ammazzare due o tre cinghiali per cena. «Perche' non addirittura mille d'un colpo, e tutti gli altri?», domando' il sarto spocchioso. «Cosa?», grido' il gigante, tutto impaurito, da quel coniglio che era: «Lascia stare per oggi, e mettiti a dormire».
 
 Il gigante aveva tanta paura, che non pote' chiuder occhio per tutta la notte, e pensava e ripensava come dovesse fare, per togliersi dai piedi al piu' presto quel maledetto stregone di un servo. Il tempo porta consiglio. La mattina dopo, il gigante e il sarto andarono a una palude, tutta circondata di salici. Disse il gigante: «Ascolta, sarto: mettiti su un ramo di salice. In fede mia, vorrei proprio vedere se sei capace di piegarlo». Ed ecco il piccolo sarto lassu', a trattenere il respiro e a farsi pesante, cosi' pesante, che il ramo finalmente si curvo'. Ma quando dovette riprender fiato, siccome per disgrazia non si era messo (come fanno i sarti) in tasca il ferro da stiro, ecco che il ramo, con gran gioia del gigante, lo lancio' cosi' lontano, che non riusci' piu' a vederlo. E, se non e' caduto certo, svolazzera' ancora per aria.