Un giorno mori' un sarto storpio e, per questo, ando' in paradiso zoppicando. Busso' alla porta, ma san Pietro, che se ne stava a fare la guardia, non apri' subito e chiese: -Chi e' che bussa?-. -Sono un povero ma onesto sarto, che prega di esser lasciato entrare.- -Si', onesto come un collo da forca!- disse san Pietro. -Avevi le mani lunghe quando scroccavi la stoffa ai clienti! Vai all'inferno, in paradiso non ci entri!- -Ah, Signore misericordioso!- grido' il sarto -io zoppico, e ho tutti i piedi piagati per il lungo cammino, non posso tornare indietro. Lasciami entrare lo stesso in cielo, staro' seduto dietro la stufa e faro' volentieri i lavori piu' umili: guardero' i bambini, puliro' le fasce, freghero' le panche sulle quali giocano, lasciatemi solo entrare!- San Pietro si lascio' impietosire e dischiuse un poco la porta del cielo al sarto, tanto che riuscisse a insinuarvisi. Tutto cio' avvenne intorno a mezzogiorno, quando il Signore, con il divin Padre e gli arcangeli voleva andare a spasso nel giardino del cielo. San Pietro ordino' al sarto di tenere in ordine il paradiso, e di fare attenzione che nulla fosse sottratto durante la loro assenza. -Si'- rispose il sarto -provvedero' a ogni cosa.- Quando tutti se ne furono andati, il sarto ficco' il naso in ogni angolo del paradiso e infine sali' sul trono del Signore, dal quale si poteva vedere tutto quello che accadeva sulla terra. Ed egli vide laggiu' una brutta vecchia che lavava a un ruscello e sottraeva di nascosto due veli. E, benche'‚ si fosse dedicato spesso, in vita, a questo genere di lavoro, e per quanto san Pietro gli avesse quasi negato l'entrata al paradiso, fu preso da una tal rabbia che afferro' lo sgabello del Signore, posto davanti al trono, e lo scaglio' giu' nelle costole della vecchia ladra, facendola cadere. La donna si spavento', non capendo cosa diavolo le avessero gettato addosso, e corse a casa lasciando a terra i veli, che ritornarono cosi' alle loro legittime padrone. Quando il Signore e Maestro rientro' con il suo seguito celeste, vide che mancava lo sgabello e domando' al sarto chi l'avesse portato via. -Oh, Signore- rispose questi tutto contento -l'ho scagliato sulla terra dietro a una vecchia che ho visto rubare due veli mentre lavava.- Allora il Signore disse: -Caro figlio mio, se io giudicassi come tu hai fatto, come credi che ti sarebbe andata gia' da un pezzo? E gia' da un pezzo non avrei piu' sedie qui, n‚ panche, n‚ poltrone e nemmeno un attizzatoio, ma avrei buttato giu' tutto sui peccatori. Ormai non puoi piu' vivere in paradiso, ma fuori, davanti alla porta: vedi che bel risultato! Qui nessuno deve punire, se non io solo, il Signore-. Cosi' san Pietro dovette ricondurre il sarto fuori, davanti alla porta del paradiso; e poiche'‚ questi aveva le scarpe rotte e i piedi coperti di vesciche, prese un bastone e ando' ad Aspetta un poco, dove stanno i soldati devoti a passare il tempo allegramente.


* * * FINE * * *