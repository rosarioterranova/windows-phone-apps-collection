C'era una volta un vecchio mugnaio con tre figli, un asino, un gatto soriano e nemmeno un becco d'un quattrino. 
Vecchiaia e fatiche avevano logorato il corpo e la mente del mugnaio, tanto e' vero che, giunto alla fine dei suoi giorni, divise i suoi averi tra i figlioli: - Al primo Arduino, lascio il mulino; al secondo, Alvaro, il somaro; e per te, Germano, non ho che il gatto.- 
Arduino ed Alvaro erano felici: - Io con il mio mulino e tu con il tuo somaro faremo societa' con servizio di consegna del macinato al domicilio dei clienti. Ci arricchiremo in pochi anni! - 
Rimasto solo, Germano, diede un'occhiata al gatto e si gratto' la testa: - Io - gli disse - lo so che sei un buon gatto e ti voglio bene. Ma se davvero sei furbo come dicono, taglia subito la corda e lasciami solo con la mia miseria. Con quel che so fare io posso garantirti soltanto tre cose: freddo d'inverno, caldo d'estate e fame tutto l'anno. - 


Il gatto che fino a quel momento non aveva mai detto una parola a nessuno, gli strizzo' l'occhio e comincio' a parlare: - Tu caro mio, devi solo fare due cose, procurarmi un paio di stivali ed affidarti al mio ingegno; altro che fame! Fra tre mesi saremo a Corte! - 
Il giovanotto, tutt'altro che convinto, fece spallucce e gli diede una lisciatina sulla groppa: - E bravo gatto! - esclamo' - Allora sai anche parlare! 
- Il bisogno aguzza l'ingegno e scioglie la lingua anche ai gatti - rispose la bestiola. 
Faceva abbastanza caldo e Germano, senza ribattere parola, porto' il suo mantello di panno al monte di pieta' e col ricavato compro' gli stivali al gatto e si sdraio' all'ombra, con le dita intrecciate dietro la nuca ad aspettare gli eventi. 
Il gatto, grande cacciatore, si mise subito al lavoro e meno di un'ora dopo stringeva tra le grinfie un bel leprone. 
Senza perdere tempo, con il suo leprone in sacco, ando' alla Reggia e si presento' al Re. 


Si prosterno' ai piedi del trono e tiro' fuori la lepre gridando: - Ecco Maesta': mi invia il mio signore e padrone, il Marchese di Carabas, con questo piccolo omaggio destinato al reale salmi'...- 
Al Re che era un buon gustaio, non parve vero accettare il dono; ma chi era quel simpatico Marchese, mai sentito nominare? Boh! Anche sua figlia, la principessa Isabella era rimasta bene impressionata dalle parole del gatto. 
Il quale intanto, era gia' fuori a procurare un po' di cena per se' e per il padrone. 
E la mattina dopo, all'ora giusta, eccolo di nuovo a Corte, stavolta con quattro favolosi fagiani dorati: - Ti porto, o Sire, un modesto omaggio del mio signore e padrone, il Marchese di Carabas, per i reali arrosti. 
E il Re, a sfogliare il libro della Nobilta' nella vana ricerca di quello sconosciuto Marchese. 


E la bella Isabella, a sognare a occhi aperti un possibile matrimonio con un cosi' generoso e sollecito suddito. 
Insomma, per farla corta, tutte le mattine per piu' di un mese, si ripete' a Corte la medesima scena del gatto con gli stivali latore di gustosissimi messaggi da parte del Marchese di Carabas, suo signore e padrone. 
Venne luglio, gran calura e grano maturo nei campi. 
Una mattina il gatto sapendo che il Re sarebbe uscito con la figlia per fare un giro rinfrescante sulla carrozza dorata, sveglio' presto il padrone che dormiva sotto un pino e , tutto eccitato, gli grido': - Presto, presto, padroncino, spogliatevi dei vostri stracci e immergetevi nel l'aghetto tra poco passera' di qui la carrozza reale! 
- Ma io non so nuotare!- ribatte' Germano allibito. 


- E via! - rispose il Gatto - Sapete bene che nel laghetto non c'e' piu' di mezzo metro di acqua. Anzi dovete starvene seduto tenendo fuori solo la testa, perche' nella vettura c'e' anche la principessa Isabella. 
Poi corse incontro alla carrozza Reale e comincio' a gemere, a sbracciarsi, a chiedere aiuto: - Vi prego, Maesta', fate soccorrere il Marchese di Carabas, mio signore e padrone!... Alcuni malviventi lo hanno spogliato dei preziosi abiti e lo hanno buttato ad annegare nel lago. 
Il Re figurarsi, mando' subito paggi, coppieri, maggiordomi, ciambellani, consiglieri e tutta la cianfrusaglia del suo seguito al soccorso del suddito piu' generoso e nobile del regno, mentre due corrieri a cavallo, partivano verso la Reggia per prendere dal guardaroba reale il piu' sontuoso abito che potessero trovare. 
Isabella stava per svenire; ma quando le portarono dinanzi il pseudo Marchese tutto in ghingheri negli abiti reali, vedendolo cosi' giovane, ben fatto e bello, se ne innamoro' in un battibaleno e giuro' a se stessa che ne avrebbe fatto il suo sposo. 
Il giovane salvato dalle acque, ringrazio' Sua Maesta', rese omaggio alla regale figlia e prese posto nella carrozza dorata che prosegui' il viaggio.
Ma il gatto con gli stivali gia' la precedeva da parecchio. 


E lungo la strada ogni volta che incontrava dei contadini al lavoro nei campi, gridava loro, con voce insinuante: - Ehi buona gente, tra poco passera' la carrozza del Re; se vi domanderanno di chi e' questa terra rispondete che e' del Marchese di Carabas ... Non avrete da pentirvene... - 
E infatti, arrivata la carrozza, il Re si affacciava a chiedere: - Ma di chi e' questa bella terra! - e i contadini, con un inchino: - E' del Marchese di Carabas, Sire. 
E il gatto avanti. Finalmente la bestiola arrivo' al castello dell'Orco Ezechiele che era anche il padrone delle terre intorno, e chiese d'essere ricevuto. 
Eccolo dunque dinanzi all'Orco. 
Gran riverenza, destinato a solleticare la vanita' del mostro. 
Infine l'ingenua domanda: - Ma e' proprio vero Signor Orco, che lei e' capace di trasformarsi in qualsiasi animale vivente?... C'e' chi dice di si e chi dice di no. - 
L'Orco sbotto' in una gran risata: - Vorrei proprio vedere chi dice di no! Guarda! - e dinanzi al misero gatto, mezzo morto di paura, ecco ergersi al posto dell'Orco un enorme leone. 
- Ba... Ba... basta! - geme' il Gatto - Son piu' che convinto e vedo benissimo che un orco grosso come lei puo' trasformarsi in un leone altrettanto grosso. Ma non avrebbe, nel suo catalogo di trasformazioni, qualcosa su scala ridotta? Sarebbe, per esempio, capace di diventare un piccolo topo di campagna?.. 
Altra sonora risata dell'Orcaccio ed ecco sulla gran poltrona saltellare un topino. 
Il gatto che non aspettava altro, gli fu addosso in un lampo e ... se lo divoro' in due bocconi. 
Poi la nostra furbissima bestiola si volse a tutta la servitu' con occhi dolci: - Tra poco - grido' - giungera' al castello la vettura dorata con il Re e il vostro nuovo padrone. Voglio che sian ricevuti con tutti gli onori e con un gran pranzo di gala. 
Insomma: quello stesso giorno furono anche decise le nozze tra Germano e Isabella. 
E il gatto? Oh, per se non volle quasi niente! Si tolse per sempre gli scomodi stivaloni, non rivolse mai piu' la parola a nessuno e torno' al suo mestiere di gatto di buona famiglia.

C'era una volta un vecchio mugnaio con tre figli, un asino, un gatto soriano e nemmeno un becco d'un quattrino. 
Vecchiaia e fatiche avevano logorato il corpo e la mente del mugnaio, tanto e' vero che, giunto alla fine dei suoi giorni, divise i suoi averi tra i figlioli: - Al primo Arduino, lascio il mulino; al secondo, Alvaro, il somaro; e per te, Germano, non ho che il gatto.- 
Arduino ed Alvaro erano felici: - Io con il mio mulino e tu con il tuo somaro faremo societa' con servizio di consegna del macinato al domicilio dei clienti. Ci arricchiremo in pochi anni! - 
Rimasto solo, Germano, diede un'occhiata al gatto e si gratto' la testa: - Io - gli disse - lo so che sei un buon gatto e ti voglio bene. Ma se davvero sei furbo come dicono, taglia subito la corda e lasciami solo con la mia miseria. Con quel che so fare io posso garantirti soltanto tre cose: freddo d'inverno, caldo d'estate e fame tutto l'anno. - 
Il gatto che fino a quel momento non aveva mai detto una parola a nessuno, gli strizzo' l'occhio e comincio' a parlare: - Tu caro mio, devi solo fare due cose, procurarmi un paio di stivali ed affidarti al mio ingegno; altro che fame! Fra tre mesi saremo a Corte! - 
Il giovanotto, tutt'altro che convinto, fece spallucce e gli diede una lisciatina sulla groppa: - E bravo gatto! - esclamo' - Allora sai anche parlare! 
- Il bisogno aguzza l'ingegno e scioglie la lingua anche ai gatti - rispose la bestiola. 
Faceva abbastanza caldo e Germano, senza ribattere parola, porto' il suo mantello di panno al monte di pieta' e col ricavato compro' gli stivali al gatto e si sdraio' all'ombra, con le dita intrecciate dietro la nuca ad aspettare gli eventi. 
Il gatto, grande cacciatore, si mise subito al lavoro e meno di un'ora dopo stringeva tra le grinfie un bel leprone. 
Senza perdere tempo, con il suo leprone in sacco, ando' alla Reggia e si presento' al Re. 


Si prosterno' ai piedi del trono e tiro' fuori la lepre gridando: - Ecco Maesta': mi invia il mio signore e padrone, il Marchese di Carabas, con questo piccolo omaggio destinato al reale salmi'...- 
Al Re che era un buon gustaio, non parve vero accettare il dono; ma chi era quel simpatico Marchese, mai sentito nominare? Boh! Anche sua figlia, la principessa Isabella era rimasta bene impressionata dalle parole del gatto. 
Il quale intanto, era gia' fuori a procurare un po' di cena per se' e per il padrone. 
E la mattina dopo, all'ora giusta, eccolo di nuovo a Corte, stavolta con quattro favolosi fagiani dorati: - Ti porto, o Sire, un modesto omaggio del mio signore e padrone, il Marchese di Carabas, per i reali arrosti. 
E il Re, a sfogliare il libro della Nobilta' nella vana ricerca di quello sconosciuto Marchese. 
E la bella Isabella, a sognare a occhi aperti un possibile matrimonio con un cosi' generoso e sollecito suddito. 
Insomma, per farla corta, tutte le mattine per piu' di un mese, si ripete' a Corte la medesima scena del gatto con gli stivali latore di gustosissimi messaggi da parte del Marchese di Carabas, suo signore e padrone. 


Venne luglio, gran calura e grano maturo nei campi. 
Una mattina il gatto sapendo che il Re sarebbe uscito con la figlia per fare un giro rinfrescante sulla carrozza dorata, sveglio' presto il padrone che dormiva sotto un pino e , tutto eccitato, gli grido': - Presto, presto, padroncino, spogliatevi dei vostri stracci e immergetevi nel l'aghetto tra poco passera' di qui la carrozza reale! 
- Ma io non so nuotare!- ribatte' Germano allibito. 
- E via! - rispose il Gatto - Sapete bene che nel laghetto non c'e' piu' di mezzo metro di acqua. Anzi dovete starvene seduto tenendo fuori solo la testa, perche' nella vettura c'e' anche la principessa Isabella. 
Poi corse incontro alla carrozza Reale e comincio' a gemere, a sbracciarsi, a chiedere aiuto: - Vi prego, Maesta', fate soccorrere il Marchese di Carabas, mio signore e padrone!... Alcuni malviventi lo hanno spogliato dei preziosi abiti e lo hanno buttato ad annegare nel lago. 
Il Re figurarsi, mando' subito paggi, coppieri, maggiordomi, ciambellani, consiglieri e tutta la cianfrusaglia del suo seguito al soccorso del suddito piu' generoso e nobile del regno, mentre due corrieri a cavallo, partivano verso la Reggia per prendere dal guardaroba reale il piu' sontuoso abito che potessero trovare. 
Isabella stava per svenire; ma quando le portarono dinanzi il pseudo Marchese tutto in ghingheri negli abiti reali, vedendolo cosi' giovane, ben fatto e bello, se ne innamoro' in un battibaleno e giuro' a se stessa che ne avrebbe fatto il suo sposo. 
Il giovane salvato dalle acque, ringrazio' Sua Maesta', rese omaggio alla regale figlia e prese posto nella carrozza dorata che prosegui' il viaggio.
Ma il gatto con gli stivali gia' la precedeva da parecchio. 
E lungo la strada ogni volta che incontrava dei contadini al lavoro nei campi, gridava loro, con voce insinuante: - Ehi buona gente, tra poco passera' la carrozza del Re; se vi domanderanno di chi e' questa terra rispondete che e' del Marchese di Carabas ... Non avrete da pentirvene... - 
E infatti, arrivata la carrozza, il Re si affacciava a chiedere: - Ma di chi e' questa bella terra! - e i contadini, con un inchino: - E' del Marchese di Carabas, Sire. 
E il gatto avanti. Finalmente la bestiola arrivo' al castello dell'Orco Ezechiele che era anche il padrone delle terre intorno, e chiese d'essere ricevuto. 
Eccolo dunque dinanzi all'Orco. 
Gran riverenza, destinato a solleticare la vanita' del mostro. 


Infine l'ingenua domanda: - Ma e' proprio vero Signor Orco, che lei e' capace di trasformarsi in qualsiasi animale vivente?... C'e' chi dice di si e chi dice di no. - 
L'Orco sbotto' in una gran risata: - Vorrei proprio vedere chi dice di no! Guarda! - e dinanzi al misero gatto, mezzo morto di paura, ecco ergersi al posto dell'Orco un enorme leone. 
- Ba... Ba... basta! - geme' il Gatto - Son piu' che convinto e vedo benissimo che un orco grosso come lei puo' trasformarsi in un leone altrettanto grosso. Ma non avrebbe, nel suo catalogo di trasformazioni, qualcosa su scala ridotta? Sarebbe, per esempio, capace di diventare un piccolo topo di campagna?.. 
Altra sonora risata dell'Orcaccio ed ecco sulla gran poltrona saltellare un topino. 

Il gatto che non aspettava altro, gli fu addosso in un lampo e ... se lo divoro' in due bocconi. 
Poi la nostra furbissima bestiola si volse a tutta la servitu' con occhi dolci: - Tra poco - grido' - giungera' al castello la vettura dorata con il Re e il vostro nuovo padrone. Voglio che sian ricevuti con tutti gli onori e con un gran pranzo di gala. 
Insomma: quello stesso giorno furono anche decise le nozze tra Germano e Isabella. 
E il gatto? Oh, per se non volle quasi niente! Si tolse per sempre gli scomodi stivaloni, non rivolse mai piu' la parola a nessuno e torno' al suo mestiere di gatto di buona famiglia.