Una madre aveva un bambino di sette anni, cosi' bello e grazioso che non lo si poteva guardare senza volergli bene, ed ella lo amava piu' di ogni altra cosa al mondo. Ora avvenne ch'egli si ammalo' all'improvviso, e il buon Dio lo chiamo' a s‚; la madre non poteva consolarsi e piangeva giorno e notte. Era stato sepolto da poco quando il bimbo, di notte, prese a mostrarsi proprio la' dove se ne stava a giocare quand'era vivo; se la madre piangeva, piangeva anche lui, e quando veniva il mattino spariva. Ma poiche'‚ la madre non cessava di piangere, una notte egli le apparve con la bianca camicina da morto con la quale era stato messo nella bara, e con la coroncina in testa; si sedette ai suoi piedi, sul letto, e disse: -Ah, mamma, non pianger piu', altrimenti non posso addormentarmi nella bara: la mia camicina da morto e' sempre bagnata delle tue lacrime che vi cadono tutte sopra-. All'udire queste parole la madre si spavento' e non pianse piu'. E la notte dopo il bambino torno' con una candelina in mano e disse: -Vedi? La mia camicina e' quasi asciutta, e io riposo nella mia tomba-. Allora la madre offri' il suo dolore a Dio, lo sopporto' con pazienza e in silenzio, e il bimbo non torno', ma dormi' nel suo lettino sotto terra.


* * * FINE * * *