Un giorno una donna ando' nei campi a tagliare il fieno con la figlia e la figliastra. Ando' loro incontro il buon Dio, con l'aspetto di un mendicante, e domando': -Dove passa la strada che conduce al villaggio?-. -Cercatevela da solo!- rispose la madre, e la figlia soggiunse: -Se avete paura di non trovarla, 

prendetevi una guida!-. Ma la figliastra disse: -Ti condurro' io, pover'uomo: vieni con me-. Allora il buon Dio si adiro' con la madre e la figlia, volse loro le spalle e le maledi', che diventassero nere come la notte, e brutte come il peccato. Con la povera figliastra, invece, fu misericordioso, la segui', e quando furono vicini al villaggio, la benedi' e disse: -Scegli tre cose e te le concedero'-. Allora la fanciulla disse: -Desidero diventare bella come il sole-. E subito fu bianca e bella come il giorno. -Poi vorrei un borsellino che non si vuoti mai.- Il buon Dio le diede anche il borsellino, ma disse: -Non dimenticare il meglio, figlia mia!-. Ella disse: -Come terza cosa, desidererei andare in Paradiso dopo la mia morte-. Le fu promesso anche questo, e il buon Dio si 

allontano'. Quando la matrigna torno' a casa con la figlia e vide che erano diventate tutt'e due brutte e nere come il carbone, mentre la figliastra era bianca e bella, la cattiveria si inaspri' nel suo cuore, e non pensava ad altro che a farle del male. Ma la figliastra aveva un fratello di nome Reginaldo; ella lo amava molto e gli racconto' tutto quanto le era successo. Un giorno Reginaldo le disse: -Cara sorella, voglio farti un ritratto, per averti sempre davanti agli occhi; perche'‚ il mio amore per te e' cosi' grande, che vorrei sempre guardarti-. La fanciulla rispose: -Purche'‚ tu non lo faccia vedere a nessuno-. Egli fece dunque il ritratto alla sorella, e lo appese in camera sua, nel castello del re, dov'era cocchiere. E tutti i giorni si fermava davanti al ritratto, e 

ringraziava Dio per la fortuna della sua cara sorella. Il re presso il quale egli serviva aveva da poco perduto la moglie; ed ella era stata cosi' bella che non si poteva trovare un'altra che lo fosse altrettanto, e il re era molto afflitto. Nel frattempo i servitori di corte avevano notato che il cocchiere si fermava ogni giorno davanti al bel ritratto, ne furono invidiosi e lo riferirono al re. Questi si fece portare il ritratto e vide che assomigliava in tutto alla moglie morta, anzi era ancora piu' bello, sicche'‚ se ne innamoro' perdutamente. Domando' al cocchiere chi fosse, e quando questi disse che si trattava di 

sua sorella, il re decise di non volere altra sposa all'infuori di lei. Diede al giovane carrozza, cavalli e splendide vesti d'oro, e lo mando' a prendere la sua sposa. Quando Reginaldo giunse con il messaggio, la sorella ne fu felice; la ragazza nera, invece, ando' su tutte le furie per la gelosia e disse alla madre: -A che servono tutte le vostre arti, se non potete procurarmi una simile fortuna!-. Allora la vecchia disse: -Sta' tranquilla che te la procurero'-. E con le sue stregonerie annebbio' gli occhi al cocchiere, che divenne mezzo cieco, e tappo' le orecchie alla fanciulla bianca, che divenne quasi sorda. Poi 

salirono in carrozza, prima la sposa nelle splendide vesti regali, poi la matrigna con sua figlia; e Reginaldo sedeva a cassetta per guidare. Quand'ebbero percorso un tratto di strada, il cocchiere grido':-Dolce e cara sorellina, chiudi bene la mantellina, la pioggia non deve bagnarti, n‚ il vento impolverarti, quando il re t'accogliera', tutta bella ti vedra'!-La sposa domando': -Cosa dice il mio caro fratello?-. -Ah- rispose la vecchia -ha detto che dovresti toglierti la veste d'oro e darla a tua sorella.- Allora ella se la tolse e la porse alla ragazza nera, che le diede in cambio una brutta palandrana grigia. Proseguirono e, dopo un po', il fratello torno' a gridare-Dolce e cara sorellina, chiudi bene la mantellina, la pioggia non deve bagnarti, n‚ il vento impolverarti, quando il re t'accogliera', tutta bella ti vedra'!-La sposa domando': -Cosa dice il mio caro fratello?- -Ah- rispose la vecchia -dice che 

dovresti toglierti la cuffia d'oro e darla a tua sorella.- Ed ella si tolse la cuffia, la diede alla ragazza nera e resto' a capo scoperto. Proseguirono e, 

dopo un po', il fratello torno' a gridare:-Dolce e cara sorellina, chiudi bene la mantellina, la pioggia non deve bagnarti, n‚ il vento impolverarti, quando il re t'accogliera', tutta bella ti vedra'!-La sposa domando': -Cosa dice il mio caro fratello?-. -Ah- rispose la vecchia -ti ha detto di guardare fuori dalla carrozza.- In quel momento stavano passando sopra un fiume profondo, e come la sposa si alzo' per guardare fuori, le altre due la spinsero, sicche'‚ ella 

precipito' in acqua. Ando' a fondo e, nello stesso istante, venne a galla un'anitra bianca come la neve, che nuoto' giu' per il fiume. Il fratello non si era accorto di nulla, e continuo' a guidare finche'‚ giunsero a corte. Allora porto' al re la fanciulla nera, come se fosse stata sua sorella, e pensava che lo fosse davvero, poiche'‚ aveva gli occhi annebbiati, ma vedeva luccicare le vesti d'oro. Quando scorse la spaventosa bruttezza di colei che credeva la sua sposa, il re ando' su tutte le furie e ordino' che il cocchiere fosse gettato in una fossa piena di vipere e serpenti. Ma la vecchia strega seppe raggirare e abbagliare cosi' bene il re con le sue arti, che egli tenne con s‚ la madre e la figlia, fini' col trovare costei tollerabile e la sposo' davvero. Una sera, che la sposa nera sedeva sulle ginocchia del re un'anitra bianca arrivo' in cucina, nuotando per lo scolo dell'acquaio, e disse allo sguattero:-Presto, accendi

 il fuoco. Vicino ad esso mi voglio asciugare e ben bene riscaldare!-Lo sguattero ubbidi' e le accese il fuoco nel camino; allora l'anitra si avvicino' e ando' a sedervisi accanto, si scrollo' e si liscio' le penne col becco. Mentre se ne stava la' a riposarsi, domando' -Reginaldo, cosa sta facendo?-Lo sguattero rispose:-E' nel fosso dei tormenti, circondato dai serpenti!-L'anitra domando' ancora:-Che fa la strega nera?-Lo sguattero rispose:-In braccio a Sua Maesta', al calduccio se ne sta!-Disse l'anitra:-Oh Dio, pieta' di me!-e usci' a nuoto dallo scolo dell'acquaio. La sera seguente torno' e fece le stesse domande, e 
 
 cosi' pure la terza sera. Lo sguattero non riusci' a tenersi quel peso sul cuore, ando' dal re e gli racconto' ogni cosa. La sera dopo il re ando' in cucina, e quando l'anitra introdusse la testa nell'acquaio, prese la spada e le taglio' il collo. E subito l'anitra divenne la piu' bella fanciulla del mondo, ed era del tutto simile al ritratto che il fratello aveva dipinto. Il re era pieno di gioia, e siccome la fanciulla era tutta bagnata, le fece portare delle vesti sontuose Quand'ella le ebbe indossate, gli racconto' com'era caduta nel fiume; e, per prima cosa, lo prego' di liberare il fratello dalla fossa dei serpenti. Dopo aver esaudito la sua preghiera, il re ando' nella stanza dov'era la vecchia strega e domando': -Che cosa merita colei che fa delle cose cosi' e cosi'?- e le racconto' quel che era successo. Ella era abbagliata, non si accorse di nulla e disse -Merita che la spoglino e la mettano in una botte foderata di chiodi; e alla botte si attacchi un cavallo che la trascini dappertutto-. Cosi' questo fu il destino suo e della sua figlia nera. Il re invece sposo' la bella fanciulla, e ricompenso' il fratello fedele con ricchezze e onori.


* * * FINE * * *