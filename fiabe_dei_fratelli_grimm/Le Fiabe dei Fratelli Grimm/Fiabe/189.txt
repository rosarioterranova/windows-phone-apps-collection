C'era una volta un contadinello accorto e scaltro e dei suoi tiri molto ci sarebbe da raccontare, ma la storia piu' bella e' come una volta abbia accalappiato il diavolo e l'abbia menato per il naso. Un giorno il contadinello aveva seminato il suo campo e si preparava a tornare a casa, che gia' si era fatto buio. Vide in mezzo al campo un mucchio di carboni ardenti e quando, tutto meravigliato, vi si accosto', proprio in cima alle brace, sedeva un diavoletto nero. «Sei certo seduto sopra un tesoro?», 

disse il contadinello. «Sicuro», rispose il diavolo, «e c'e' piu' argento e oro di quanto tu abbia mai visto in vita tua.» «Il tesoro e' nel mio campo e mi appartiene», disse il contadino. «e' tuo», rispose il diavolo, «se per due anni mi dai la meta' di quel che produce il tuo campo, denaro ne ho abbastanza, ma mi fan gola i frutti della terra.» Il contadino accetto' il contratto. «Perche' non ci siano liti al momento di spartire», disse, «sara' tuo quel che c'e' sopra e mio quel che c'e' sotto.» Il diavolo acconsenti', ma l'astuto contadinello aveva seminato rape. Quando venne il tempo del raccolto, comparve il diavolo e voleva prendersi la sua parte, ma trovo' soltanto foglie gialle e avvizzite, mentre il contadinello, tutto contento, cavava le rape da sotto terra. «Questa volta ci hai guadagnato

 tu», disse il diavolo, «ma la prossima volta non andra' cosi'. Tuo e' quel che cresce sopra la terra e mio quel che c'e' sotto.» «Benissimo», rispose il contadino, ma quando venne il tempo della semina, non semino' piu' rape, ma frumento. La messe maturo', il contadino ando' al campo e falcio' le spighe piene. Quando arrivo' il diavolo, trovo' soltanto le stoppie e sprofondo' furioso in un burrone. «e' cosi' che si gabbano le volpi», disse il contadinello e ando' a prendersi il tesoro.