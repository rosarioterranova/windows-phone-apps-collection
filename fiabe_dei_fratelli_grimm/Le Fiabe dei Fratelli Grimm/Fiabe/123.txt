C'era una volta una povera servetta che attraversava un gran bosco con i suoi padroni; e quando vi si trovarono in mezzo, dal fitto della boscaglia sbucarono dei briganti e uccisero tutti quelli che trovarono. Cosi' perirono tutti quanti, meno la fanciulla, che era saltata fuori dalla carrozza e si era nascosta dietro un albero. Quando i briganti se ne furono andati con il bottino, ella si avvicino' e vide quella grande sventura. Allora si mise a piangere amaramente e disse: "Misera me, che faro' mai? Non so come fare a uscire dal bosco, qui non ci sono case, e io moriro' certo di fame!." Ando' qua e la' cercando una via, ma non riusci' a trovarla. Quando fu sera, si sedette sotto un albero, si raccomando' a Dio e penso' di rimanere la' e di non muoversi piu', qualunque cosa accadesse. Dopo un po', venne in volo un piccolo colombo tutto bianco che portava nel becco una piccola chiave d'oro. Gliela mise in mano e disse: "Vedi laggiu' quel grande albero? Ha una piccola serratura; aprila con la chiavetta: troverai cibo a sufficienza e non patirai piu' la fame." Ella si avvicino' all'albero, lo apri' e trovo' una scodellina di latte e pane bianco da inzuppare; cosi' pote' mangiare a sazieta'. Quando si fu sfamata, disse: "Questa e' l'ora in cui i polli, a casa, vanno a dormire. Io sono cosi' stanca! Potessi coricarmi anch'io nel mio letto!." Allora ritorno' il colombo, portando nel becco un'altra chiavetta d'oro e disse: "Apri quell'albero laggiu', e troverai un letto." Ella lo apri' e trovo' un bel lettino bianco; prego' il buon Dio di proteggerla durante la notte, si corico' e si addormento'. Al mattino torno' il colombo per la terza volta, porto' un'altra chiavetta e disse: "Apri quell'albero laggiu': troverai dei vestiti." Quando ella apri', trovo' dei vestiti ornati di oro e pietre preziose, cosi' belli che neanche la figlia del reli aveva. Cosi' visse per qualche tempo, e tutti i giorni veniva il colombo e le procurava tutto il necessario; ed era una vita tranquilla e felice.

Un giorno pero' il colombo venne e disse: "Vorresti farmi un piacere?." - "Con tutto il cuore" rispose la fanciulla. Allora il colombo disse: "Ti condurro' a una casetta; entrerai e in mezzo, accanto al focolare, ci sara' una vecchia seduta che ti dira': 'Buon giorno'. Ma tu guardati bene dal darle risposta, qualunque cosa faccia, e prosegui alla sua destra: c'e' una porta, aprila e ti troverai in una stanza dove sul tavolo ci saranno ammucchiati anelli d'ogni tipo; ve ne saranno di splendidi con gemme scintillanti, ma tu lasciali stare, cercane uno liscio che dev'essere la' in mezzo e portamelo piu' in fretta che puoi."

La fanciulla ando' cosi' alla casetta ed entro'; la' c'era una vecchia che fece tanto d'occhi al vederla e disse: "Buon giorno, bimba mia." Ma ella non le diede risposta e ando' verso la porta. "Ehi, dove vai?" grido' quella e l'afferro' per la sottana, cercando di trattenerla. "Questa e' casa mia, e nessuno puo' entrarci se io non voglio!" Ma la fanciulla continuava a tacere, si libero' e ando' difilata nella stanza. La', sul tavolo, c'era una grande quantita' di anelli che splendevano e luccicavano sotto i suoi occhi; ella li sparpaglio' cercando quello liscio, ma non riusciva a trovarlo. Mentre cercava vide la vecchia che tentava di andarsene di soppiatto, con una gabbietta in mano. Allora la fanciulla le si avvicino', le prese di mano la gabbia, e come la sollevo' e vi guardo' dentro, vide un uccello che aveva l'anello liscio nel becco. Lo prese e, tutta felice, corse via pensando che il colombo sarebbe venuto a prenderselo; e invece non veniva mai. La fanciulla si appoggio' a un albero per aspettarlo; ed ecco le parve che l'albero diventasse morbido e flessuoso, e chinasse i suoi rami. E, d'un tratto, i rami la strinsero, ed erano due braccia; e quando ella si guardo' attorno, l'albero era un bell'uomo, che l'abbracciava e la baciava teneramente e diceva: "Tu mi hai liberato dall'incantesimo: la vecchia e' una strega che mi aveva trasformato in un albero, e tutti i giorni ero per qualche ora un colombo bianco; e finche'‚ ella possedeva l'anello, non potevo riacquistare il mio aspetto umano." Anche i suoi servi e i suoi cavalli furono liberati dall'incantesimo, non erano piu' degli alberi e gli stavano accanto. Poi se ne andarono tutti insieme nel suo regno, poiche'‚ egli era il figlio di un re; si sposarono e vissero felici.


* * * FINE * * *