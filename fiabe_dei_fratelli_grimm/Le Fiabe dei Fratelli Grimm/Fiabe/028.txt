In una gran foresta si aggirava un cinghiale che sconvolgeva campi, uccideva il bestiame e azzannava e sbranava gli uomini. Nessuno si avventurava piu' nei pressi del bosco, poiche'‚ l'animale era diventato un vero flagello per il paese. Il re promise una ricompensa, ma tutti coloro che provarono a catturarlo o ucciderlo perirono miseramente, sicche'‚ piu' nessuno era tanto audace da accettare la rischiosa impresa. Infine il re rese noto che colui che avesse abbattuto il cinghiale avrebbe avuto la sua unica figlia in isposa.

Da tutto il regno si fecero avanti solo due fratelli, figli di un pover'uomo: il maggiore, accorto e astuto, lo faceva per superbia; il minore, innocente e sciocco, per buon cuore. Il re li fece entrare nel bosco da due punti diversi, dai quali essi dovevano tentare la loro fortuna. Il maggiore entro' da nord e il minore da sud. Come questi fu nel bosco incontro' un omettino che teneva in mano una lancia nera e disse: "Vedi, con questa lancia puoi assalire e uccidere il cinghiale senza timore; te la do perche'‚ il tuo cuore e' buono." Il giovane, prese l'arma, ringrazio' l'omino e prosegui' fiducioso il cammino. Poco dopo scorse l'animale che gli si scaglio' contro inferocito; ma egli gli oppose lo spiedo e, nella sua cieca furia, quello vi si precipito' addosso con tanta violenza che ne ebbe il cuore spaccato. Allora il giovane si mise la preda sulle spalle e, tutto contento, prese la via del ritorno per portarla al re.

L'altro fratello, strada facendo, aveva incontrato una casa dove la gente si divertiva bevendo e ballando. Era entrato pensando: "Il cinghiale non ti sfuggira', prima fatti coraggio con una bella bevuta!" Intanto il piu' giovane, uscendo dal bosco, passo' li' davanti e quando il fratello lo vide, carico della preda, divenne invidioso e penso' al modo di nuocergli. Allora grido' "Vieni, caro fratello, riposati un po' e ristorati con un bicchiere di vino." L'altro, che nella sua ingenuita' non sospettava nulla di male, entro' e gli racconto' come era andata e che aveva ucciso il cinghiale con una lancia nera.

Il maggiore lo trattenne fino a sera, poi se ne andarono insieme. Era buio quando arrivarono a un ponte su di un ruscello; il maggiore mando' avanti l'altro e quando furono a meta' del ponte lo colpi', facendolo precipitare morto. Poi lo seppelli' sotto al ponte, prese il cinghiale e lo porto' al re, dando a intendere di averlo ucciso lui; e cosi' ebbe la principessa in isposa. Poiche'‚ il fratello minore non faceva ritorno, egli disse: "Il cinghiale lo avra' sbranato." E tutti gli credettero.

Ma nulla rimane nascosto davanti a Dio, cosi' anche questo misfatto doveva venire alla luce. Un giorno, dopo molti anni, un pastore, facendo passare il suo gregge sul ponte, vide giu', fra la sabbia, un ossicino bianco come la neve e penso' di farne un bel bocchino. Scese, lo raccolse, e intaglio' un bocchino per il suo corno. Ma la prima volta che si mise a suonare, con sua gran meraviglia l'ossicino comincio' a cantare da solo:
"Ah pastorello,
nel mio osso hai soffiato,
e' proprio mio fratello
colui che mi ha ammazzato!
E in questo ruscello dopo mi sotterro',
il cinghiale al re porto' e sua figlia si sposo'."
"Che strano corno," disse il pastore, "canta da solo!" e, pur non comprendendo il significato delle parole, lo porto' al re. Allora l'ossicino ricomincio' a cantare la sua arietta. Il re la capi' benissimo e fece scavare sotto il ponte, dove comparve tutto lo scheletro dell'ucciso. Il fratello cattivo non pot‚ negare il delitto; fu gettato in acqua e annegato; le ossa della vittima, invece, ebbero riposo in una bella tomba al cimitero.


* * * FINE * * *