C'era una volta un sarto, che era un uomo litigioso; mentre sua moglie, era buona, laboriosa e pia, ma non riusciva mai a contentarlo. Qualunque cosa facesse, egli non era soddisfatto, brontolava, strepitava, la sgridava e la picchiava. Quando i giudici lo vennero a sapere, lo citarono e lo fecero mettere in prigione, perche' si correggesse. Egli stette per un po' a pane acqua, poi fu rimesso in liberta', ma dovette giurare di non batter piu' sua moglie, e di vivere in pace con lei, dividendo gioie e dolori, come s'addice a due coniugi. Per qualche tempo tutto ando' bene, ma poi egli riprese la sua vecchia usanza e torno' brontolone e litigioso. 

E siccome non poteva batterla, cerco' di prender sua moglie per i capelli e di strapparglieli. La donna gli sfuggi' e scappo' in cortile, ma egli la rincorse con il metro e le forbici, e glieli tiro' dietro, con tutto quel che gli veniva sottomano. Quando la colpiva, si metteva a ridere, e quando falliva il colpo, smaniava e strepitava. Continuo' cosi', finche' i vicini accorsero ad aiutar la donna. Il sarto fu di nuovo chiamato davanti ai giudici, che gli ricordarono la sua promessa. «Cari signori», riprese, «ho mantenuto quel che ho giurato: non l'ho picchiata, ma ho diviso con lei gioie e dolori.» «Com'e' possibile», disse il giudice, «se di nuovo si lagna tanto di voi?» «Non l'ho picchiata: volevo soltanto pettinarle i 

capelli con la mano, perche' aveva un'aria cosi' buffa; ma lei mi e' sfuggita e mi ha piantato li' per cattiveria. Allora l'ho rincorsa e, perche' tornasse al suo dovere, le ho tirato dietro quel che avevo sottomano, che le servisse d'avvertimento. E ho anche diviso con lei gioie e dolori: perche' tutte le volte che la colpivo, per me era una gioia e per lei un dolore; ma quando fallivo il colpo, era una gioia per lei, e un dolore per me.» I giudici non si accontentarono di questa risposta, ma gli diedero il meritato castigo.