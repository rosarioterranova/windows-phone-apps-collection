C'era una volta un vecchio re che era malato e pensava: "Questo sara' il mio letto di morte!" Allora disse: "Fate venire il mio fedele Giovanni." Il fedele Giovanni era il suo servo prediletto e si chiamava cosi' perche'‚ gli era stato fedele per tutta la vita. Quando fu al suo capezzale, il re gli disse: "Mio fedelissimo Giovanni, sento che la mia fine si avvicina e non ho altro timore che per mio figlio. Si trova ancora in un'eta' in cui spesso non si sa che via scegliere, e se tu non mi prometti di insegnargli tutto quello che deve sapere, e di essere il suo tutore, non posso chiudere gli occhi in pace." Il fedele Giovanni rispose: "Non lo abbandonero' e lo serviro' con fedelta', dovesse costarmi la vita." Allora il vecchio re disse: "Muoio contento e in pace." E aggiunse: "Dopo la mia morte devi mostrargli tutto il castello: tutte le stanze, le sale, i sotterranei e i tesori che in esso vi sono. Solo una camera devi celargli: quella dov'e' nascosto il ritratto della principessa dal tetto d'oro; se egli per caso la vedesse, proverebbe per lei un amore ardente, cadrebbe svenuto e correrebbe gran pericoli; devi preservarlo da questo." E come il fedele Giovanni rinnovo' la sua promessa, il vecchio re tacque, adagio' la testa sul cuscino e mori'.

Quando fu seppellito, il fedele Giovanni racconto' al giovane quello che aveva promesso a suo padre sul letto di morte e disse: "Lo manterro' certamente e ti saro' fedele, dovesse costarmi la vita." Il giovane piangendo esclamo': "Io pure non dimentichero' mai la tua fedelta'." Finito il lutto, il fedele Giovanni gli disse: "E' tempo che tu veda i tuoi beni; voglio mostrarti il castello paterno." Lo condusse in giro da ogni parte, su e giu', e gli fece vedere tutti i tesori e le splendide stanze; non apri' soltanto la camera che racchiudeva il ritratto. Il ritratto era posto in modo che aprendo la porta lo si vedesse subito; era dipinto con tanta arte da sembrare vivo e non vi era al mondo nulla di piu' soave e di piu' bello. Ma il giovane re si accorse subito che il fedele Giovanni passava sempre davanti a questa porta senza fermarsi e disse: "Perche'‚ questa non la apri?" - "Vi e' qualcosa dentro che ti spaventerebbe," rispose il servo. Ma il re replico': "Ho visto tutto il castello; voglio sapere anche che cosa c'e' qua dentro." Ando' alla porta e cerco' di aprirla con la forza. Allora il fedele Giovanni lo trattenne e disse: "Prima che morisse, ho promesso a tuo padre che non avresti visto quello che vi e' nella stanza: potrebbe causare a entrambi grande sventura." - "No," rispose il giovane re, "se non entro e' la mia rovina: non avro' pace giorno e notte, finche'‚ non l'avro' visto; non me ne andro' di qui finche'‚ non avrai aperto."

Il fedele Giovanni vide allora che non vi era piu' nulla da fare e, col cuore grosso e molti sospiri, cerco' la chiave nel grosso mazzo. Poi apri' la porta della stanza ed entro' per primo pensando che il re non potesse vedere il ritratto; ma questi era troppo curioso, si mise sulla punta dei piedi e guardo' al di sopra della sua spalla. E quando vide l'immagine della fanciulla, cosi' bella e splendente d'oro, cadde a terra svenuto. Il fedele Giovanni lo sollevo', lo porto' a letto e penso' preoccupato: "La disgrazia e' avvenuta; Signore Iddio, che sara' mai?" Poi lo rinvigori' con del vino finche'‚ si riebbe, ma la prima cosa che il giovane re disse fu: "Ah, di chi e' quei bel ritratto?" - "E' la principessa dal tetto d'oro," rispose il fedele Giovanni. Allora il re disse: "Il mio amore per lei e' cosi' grande che se tutte le foglie degli alberi fossero lingue, non potrebbero esprimerlo. Pur di ottenerla in isposa rischierei la vita; tu sei il mio fedelissimo Giovanni e devi aiutarmi."

Il fedele servitore penso' a lungo come agire, poiche'‚ giungere al cospetto della principessa era cosa assai difficile. Alla fine escogito' un sistema e disse al re: "Tutto cio' che la circonda e' d'oro: tavoli, sedie, piatti, bicchieri, scodelle e ogni altra suppellettile domestica. Fra i tuoi beni vi sono cinque tonnellate d'oro; fanne lavorare una dagli orefici del regno, che ne facciano ogni sorta di vasellame e di utensile, ogni sorta di uccelli, fiere e mostri, con queste cose andremo e tenteremo la fortuna." Il re fece radunare tutti gli orefici e li fece lavorare giorno e notte, finche'‚ furono pronti gli oggetti piu' splendidi. Il fedele Giovanni fece allora caricare il tutto su di una nave, indosso' degli abiti da mercante e cosi' fece pure il re in modo da rendersi irriconoscibile. Poi salparono e navigarono a lungo per il mare finche'‚ giunsero alla citta' nella quale abitava la principessa dal tetto d'oro.

Il fedele Giovanni disse al re di rimanere sulla nave e di aspettarlo. "Forse," disse, "portero' con me la principessa, per questo abbiate cura che tutto sia in ordine: esponete il vasellame d'oro e fate adornare tutta la nave." Poi raduno' nel grembiule ogni sorta di oggetti d'oro, sbarco' e ando' dritto al castello reale. Quando giunse nel cortile del castello, c'era alla fonte una bella fanciulla, che aveva in mano due secchi d'oro e attingeva acqua. Quand'ella si volse per portar via l'acqua dai bagliori dorati, vide lo straniero e gli domando' chi fosse. Allora egli rispose: "Sono un mercante," e apri' il grembiule, lasciando che vi guardasse dentro. Allora ella esclamo': "Oh, che begli oggetti d'oro!" depose i secchi e si mise a esaminarli uno dopo l'altro. Poi disse: "Deve vederli la principessa, gli oggetti d'oro le piacciono tanto che vi comprera' tutto." Lo prese per mano e lo condusse fino alle stanze superiori, poiche'‚ era la cameriera. Quando la principessa vide la merce, tutta contenta disse: "E' cosi' ben lavorata che voglio comprarti tutto." Ma il fedele Giovanni disse: "Io sono soltanto il servo di un ricco mercante; cio' che ho qui e' nulla in confronto a quello che il mio padrone ha sulla sua nave; la' vi e' quanto di piu' artistico e di piu' prezioso sia mai stato lavorato in oro." Ella voleva che le portassero tutto al castello, ma egli disse: "Per fare questo occorrono molti giorni, poiche'‚ vi e' moltissima merce; ci vogliono tante sale per esporla che la vostra casa non basterebbe." Cosi' la curiosita' e il desiderio crebbero in lei sempre piu', finche'‚ disse: "Conducimi alla nave: voglio andare io stessa a vedere i tesori del tuo padrone."

Tutto contento, il fedele Giovanni la condusse alla nave e il re, quando la vide, credette che il cuore gli scoppiasse e pot‚ trattenersi a fatica. Ella sali' sulla nave e il re la condusse all'interno, ma il fedele Giovanni rimase presso il timoniere e ordino' che la nave salpasse: "Spiegate le vele, che voli come un uccello nell'aria!" Intanto il re le faceva vedere all'interno tutti gli oggetti d'oro uno per uno: i piatti, i bicchieri, le ciotole, gli uccelli, le fiere e i mostri. Passarono diverse ore ed ella rimirava ogni cosa con tale gioia da non accorgersi che la nave era partita. Quand'ebbe esaminato l'ultimo oggetto, ringrazio' il mercante e volle ritornare a casa; ma, giunta sul ponte, vide che la nave correva a vele spiegate in alto mare, lontano da terra. "Ah," grido' spaventata, "sono stata ingannala, rapita; sono nelle mani di un mercante: preferirei morire!" Ma il re la prese per mano e disse: "Non sono un mercante ma un re, non inferiore a te per nascita. Se ti ho rapita con l'astuzia e' stato solo per il grande amore che ti porto. Quando vidi il tuo ritratto la prima volta, caddi a terra svenuto." All'udire queste parole, la principessa dal tetto d'oro si consolo'; e fu cosi' incline ad amarlo, che accetto' volentieri di diventare sua moglie.

Ma, mentre navigavano in alto mare, il fedele Giovanni, che sedeva a prua e suonava, scorse in aria tre corvi che si avvicinavano a volo. Smise di suonare e ascolto' quel che dicevano, perche'‚ lo capiva bene. Uno gracchio': "Ah, si porta a casa la principessa dal tetto d'oro!" - "Si'" rispose il secondo "ma non l'ha ancora!" E il terzo disse: "Ma si', e' con lui sulla nave!" Allora il primo riprese a dire: "A che giova questo? Quando sbarcheranno, gli balzera' incontro un cavallo sauro: allora egli vorra' cavalcarlo e se lo fara' il cavallo correra' via con lui e si alzera' in volo, cosicche'‚ egli non rivedra' mai piu' la sua fanciulla." Il secondo disse: "Non vi e' modo per salvarsi?" - "Oh si', se colui che e' in sella estrae il fucile che e' infilato nella cavezza del cavallo e lo uccide, il giovane re e' salvo; ma chi puo' saperlo? E chi sapendolo glielo dicesse, diventerebbe di pietra dalla punta dei piedi alle ginocchia." Allora il secondo disse: "Io so di piu': anche se il cavallo viene ucciso, il giovane re non serba la sua sposa! Quando entreranno nel castello, troveranno su di un vassoio una camicia nuziale che sembrera' intessuta d'oro e d'argento, ma non si trattera' che di pece e zolfo: Se egli la indossera' brucera' fino al midollo." Il terzo disse: "Non vi e' modo per salvarsi?" - "Oh si'," rispose il secondo, "se uno afferra la camicia con dei guanti e la getta nel fuoco, in modo che bruci, il giovane re e' salvo. Ma a che giova? Chi sapendolo glielo dicesse, diventerebbe di pietra dal ginocchio al cuore." Allora il terzo disse: "Io so di piu': anche se bruciasse la camicia nuziale, il giovane re non avrebbe ancora la sua sposa! Quando, dopo le nozze, incomincera' il ballo e la giovane regina danzera', impallidira' all'improvviso e cadra' come morta. E se qualcuno non la solleva e non succhia tre gocce di sangue dalla sua mammella destra e non le risputa, ella morira'. Ma se qualcuno lo sa e lo rivela, diventera' tutto di pietra, dalla testa fino alla punta dei piedi." Quando i corvi si furono scambiati queste parole, volarono via, e il fedele Giovanni aveva capito tutto; ma da quel momento in poi fu triste e taciturno: infatti se avesse taciuto al suo signore cio' che aveva udito, questi sarebbe stato infelice, e se glielo avesse rivelato avrebbe dovuto sacrificare la sua stessa vita. Infine egli disse fra s': "Voglio salvare il mio signore, anche se questo dovesse causare la mia rovina."

Quando giunsero a terra, accadde quel che il corvo aveva predetto e uno splendido sauro balzo' loro innanzi. "Oh," esclamo' il re, "mi portera' al mio castello," e volle montare in sella; ma il fedele Giovanni lo precedette, balzo' velocemente in sella, estrasse l'arma dalla cavezza e lo uccise. Allora gli altri servi del re, che non amavano il fedele Giovanni, esclamarono: "Che cosa ignobile, uccidere quel bell'animale che doveva portare il re al castello!" Ma il re disse: "Tacete e lasciatelo fare: e' il mio fedelissimo Giovanni, avra' un buon motivo." Poi andarono al castello e nella sala c'era il vassoio sul quale era posata la camicia nuziale, che sembrava tutta d'oro e d'argento. Il giovane re si fece avanti per prenderla, ma il fedele Giovanni lo spinse via, afferro' la camicia con i guanti, la getto' nel fuoco e la brucio'. Gli altri servi ricominciarono a mormorare e dissero: "Guardate, ora brucia persino la camicia nuziale del re!" Ma il giovane re disse: "Avra' un buon motivo, lasciatelo fare, e' il mio fedelissimo Giovanni." Poi si celebrarono le nozze; il ballo incomincio' e anche la sposa vi prese parte. Il fedele Giovanni stava attento e la guardava in viso. D'un tratto impallidi' e cadde a terra come morta. Allora egli corse a lei, la sollevo' e la porto' in una stanza; qui la distese, si inginocchio', succhio' le tre gocce di sangue dalla sua mammella destra e le sputo'. Subito ella riprese a respirare e si riebbe, ma il giovane re aveva visto tutto e, non sapendo perche'‚ il fedele Giovanni lo avesse fatto, ando' in collera e grido': "Gettatelo in prigione!" Il mattino dopo il fedele Giovanni fu condannato e condotto al patibolo e quando fu lassu' e stava per essere giustiziato, disse: "Chi deve morire, puo' parlare ancora una volta prima della sua fine; ho anch'io questo diritto?" - "Si'," rispose il re, "ti sia concesso." Allora il fedele Giovanni disse: "Sono condannato ingiustamente e ti sono sempre stato fedele." E gli racconto' come avesse udito sul mare il discorso dei corvi e deciso di salvare il suo signore; per questo aveva dovuto fare tutto quello che aveva fatto. Allora il re esclamo': "Oh mio fedelissimo Giovanni! Grazia! Grazia! Portatelo giu'." Ma il fedele Giovanni, appena aveva pronunciato l'ultima parola, era caduto senza vita ed era diventato di pietra.

Il re e la regina se ne afflissero molto e il re diceva: "Ah, come ho mal ricompensato tanta fedelta'!" Fece sollevare la statua di pietra e la fece mettere nella sua stanza accanto al suo letto. Ogni volta che la guardava, piangeva e diceva: "Ah, potessi ridarti la vita, mio fedelissimo Giovanni!" Passo' qualche tempo e la regina partori' due gemelli, due maschietti, che crebbero ed erano la sua gioia. Un giorno che la regina era in chiesa e i due bambini giocavano accanto al padre, il re guardo' la statua di pietra con grande tristezza, sospiro' e disse: "Ah, potessi ridarti la vita, mio fedelissimo Giovanni!" Allora la statua incomincio' a parlare e disse: "Si', puoi ridarmi la vita se sarai disposto a dare cio' che ti e' piu' caro." Allora il re esclamo': "Per te daro' tutto quello che ho al mondo!" La pietra prosegui': "Se di tua mano tagli la testa ai tuoi due bambini e mi ricopri con il loro sangue, allora riavro' la vita." Il re inorridi' quando udi' che doveva uccidere egli stesso i suoi diletti figli, ma penso' alla grande fedelta' del fedele Giovanni, che era morto per lui: trasse la spada e di sua mano taglio' la testa ai bambini. E quando ebbe ricoperto la statua con il loro sangue, essa si rianimo' e il fedele Giovanni gli stette di nuovo innanzi, fresco e sano. Ed egli disse al re: "Voglio ricompensare la tua fedelta'" e, prese le teste dei bambini, le rimise sul busto e spalmo' le ferite con il loro sangue. In un attimo i bambini ritornarono sani e ripresero a saltare e a giocare come se nulla fosse accaduto. Il re era felice e, quando vide venire la regina, nascose il fedele Giovanni e i due bambini in un grande armadio. Quando ella entro' le disse: "Hai pregato in chiesa?" - "Si'" rispose la regina "ma ho sempre pensato al fedele Giovanni che e' stato cosi' sventurato per colpa nostra." Allora egli disse: "Cara moglie, noi possiamo ridargli la vita, ma a prezzo del sacrificio dei nostri figlioletti." La regina impallidi' e le si gelo' il sangue, ma disse: "Glielo dobbiamo per la sua grande fedelta'." E il re si rallegro' che ella pensasse come lui; ando' ad aprire l'armadio e ne uscirono i bambini e il fedele Giovanni. Il re disse: "Grazie a Dio egli e' libero dall'incantesimo e abbiamo ancora i nostri figlioletti." E le racconto' tutto quello che era successo. Poi vissero felici insieme fino alla morte.


* * * FINE * * *