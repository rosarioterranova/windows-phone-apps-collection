C'era una volta un re e una regina, che erano ricchi e avevano tutto quel che desideravano, ma non avevano figli. La regina se ne doleva giorno e notte e diceva: -Sono come un campo dove non cresce nulla-. Finalmente Dio la esaudi': quando pero' il piccolo venne al mondo, non aveva l'aspetto di un bimbo, ma di un asinello. Quando la madre lo vide, prese a piangere e a lamentarsi piu' che mai: avrebbe preferito non avere figli, piuttosto che avere un asino! E disse che bisognava buttarlo in acqua perche'‚ lo mangiassero i pesci. Ma il re disse: -No, Dio ce l'ha dato, e sara' mio figlio e il mio erede; dopo la mia morte 

salira' al trono e portera' la corona regale-. Cosi' l'asinello fu allevato, divento' grande e gli crebbero anche le orecchie, belle lunghe e diritte. Ed era d'indole allegra, saltava, giocava e aveva una particolare inclinazione per la musica, sicche'‚ ando' da un famoso musicista e disse: -Insegnami la tua arte, ch'io possa suonare il liuto come te-. -Ah, caro principino- rispose il musicista -vi sara' difficile, le vostre dita non sono proprio fatte per questo, sono troppo grosse; temo che le corde non reggano.- Ma non vi fu scusa che tenesse, l'asinello voleva suonare il liuto ad ogni costo, era ostinato e diligente e 

fini' coll'imparare a suonarlo come il suo maestro. Un giorno, mentre andava a spasso soprappensiero, giunse a una fonte; vi guardo' dentro e nell'acqua, chiara come uno specchio, vide riflessa la propria immagine di asinello. 
Ne fu cosi' avvilito che se ne ando' per il mondo, seguito soltanto da un compagno fedele. Andarono di qua e di la', finche'‚ giunsero in un regno, governato da un vecchio re, che aveva un'unica figlia, bellissima. L'asinello disse: -Ci fermeremo qui-. Busso' alla porta e grido': -Qui fuori c'e' un ospite: aprite che possa entrare-. Ma siccome non aprirono, si sedette, prese il liuto e si mise a suonarlo dolcemente con le zampe. Il guardiano fece tanto d'occhi, corse 

dal re e disse: -La' fuori, davanti alla porta, c'e' un asinello che suona il liuto da maestro!-. -Fa' entrare il musicista- disse il re. Ma quando l'asinello entro', tutti si misero a ridere di quel suonatore di liuto. Ora l'asinello avrebbe dovuto mangiare con i servi, ma si sdegno' e disse: -Non sono un volgare animale da stalla, ma un asinello nobile-. Allora gli dissero: -Se e' cosi', mettiti con i soldati-. -No- rispose egli -voglio sedere vicino al re.- Il re si mise a ridere e disse allegramente: -E sia come vuoi, asinello, vieni qui con me-. Poi gli domando': -Asinello, ti piace mia figlia?-. L'asinello volse la testa verso di lei, la guardo', annui' e rispose: -Moltissimo! Non ho mai visto fanciulla tanto bella-. -Bene, allora siediti anche vicino a lei- disse il re. -Volentieri!- rispose l'asinello. Sedette al suo fianco, mangio' e seppe comportarsi gentilmente e con cortesia. Dopo aver trascorso un certo periodo alla corte del re, la nobile bestiola penso': "A che giova tutto cio'? Devi tornare a casa." Chino' tristemente il capo, si presento' al re e chiese commiato. Ma il re gli voleva bene e disse -Asinello, che cos'hai? Hai la faccia agra come l'aceto. Ti daro' tutto cio' che desideri. Vuoi dell'oro?-. -No- rispose l'asinello, e scosse il capo. -Vuoi degli oggetti preziosi, dei gioielli?- -No.- -Vuoi meta' del mio regno?- -Ah no!- -Se solo sapessi cosa ti puo' render felice! Vuoi la 

mia bella figlia in isposa?- -Ah, si'- disse l'asinello, e torno' d'un tratto allegro e di buon umore, poiche'‚ era proprio quel che desiderava. Cosi' si celebrarono le nozze con gran pompa. La sera, quando lo sposo e la sposa furono condotti nella loro cameretta, il re volle sapere se l'asinello si comportava sempre con grazia e a modo, e ordino' a un servo di nascondersi nella stanza. Quando furono entrati, lo sposo mise il catenaccio alla porta, si guardo' attorno e, credendo di essere solo con la sposa, butto' via all'improvviso la sua pelle d'asino, e apparve come un bel giovane di sangue reale. -Vedi dunque chi son'io?- disse. -E che sono degno di te?- La sposa era felice, lo bacio' e gli volle bene di cuore. Quando si fece mattino, pero', egli balzo' in piedi, 

indosso' di nuovo la sua pelle d'asino e nessuno avrebbe mai immaginato chi vi fosse la' sotto. Poco dopo arrivo' anche il vecchio re -Ehi!- esclamo' -l'asinello e' gia' sveglio! Ti rende molto triste- disse alla figlia -non avere per marito un uomo?- -Ah no, caro babbo, l'amo come se fosse il piu' bello degli uomini e lo terro' per tutta la mia vita.- Il re si meraviglio'; ma il servo, che si era nascosto nella camera, ando' a rivelargli tutto. Disse il re: -Non ci credero' mai!-. -Vegliate voi stesso la prossima notte, e lo vedrete con i vostri occhi. E sapete, Maesta'? Portategli via la pelle e gettatela nel 

fuoco, cosi' sara' costretto a presentarsi con il suo vero aspetto.- -Il tuo consiglio mi piace- disse il re; e la sera, mentre dormivano, entro' di soppiatto nella camera, e, avvicinatosi al letto, vide al chiaro di luna uno splendido giovane addormentato; e la pelle d'asino giaceva a terra. Allora egli la porto' via e fuori fece accendere un gran fuoco, vi fece buttare la pelle e rimase la' davanti, finche'‚ non fu ridotta in cenere. Ma siccome voleva vedere che cosa avrebbe fatto il derubato, veglio' tutta la notte, origliando. Quando il giovane si sveglio', alle prime luci dell'alba, si alzo' e voleva indossare la pelle 

d'asino, ma non riusciva a trovarla. Allora si spavento' e disse, pieno di tristezza e di paura: -Ora devo cercare di fuggire-. Ma quando usci', si trovo' davanti il re, che disse: -Figlio mio, dove vai cosi' di fretta? Resta qui! Sei cosi' bello, non devi lasciarmi. Voglio darti meta' del mio regno, e dopo la mia morte l'avrai tutto-. -Speriamo che tutto finisca bene com'e' cominciato!- rispose il giovane -Resto con voi.- Allora il vecchio gli diede la meta' del suo regno e l'anno dopo, alla sua morte, il giovane lo eredito' per intero. Inoltre, alla morte di suo padre, ebbe un altro regno ancora, e visse ricco e felice.


* * * FINE * * *