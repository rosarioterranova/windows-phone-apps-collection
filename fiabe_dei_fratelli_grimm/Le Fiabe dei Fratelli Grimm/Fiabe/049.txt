Una volta un re cacciava in una gran foresta e inseguiva la selvaggina con tanto ardore che nessuno del suo seguito riusci' a tenergli dietro. Infine, non riuscendo a trovare la via del ritorno, si rese conto di essersi smarrito. D'un tratto vide avvicinarsi una vecchia curva e con la testa tremante: era una strega. Il re le rivolse la parola dicendole: -Indicatemi il cammino per attraversare il bosco-. -Oh si', maesta'- rispose ella -ma a condizione che sposiate 

mia figlia facendo di lei una regina, altrimenti sarete costretto a rimanere qui e morire di fame poiche'‚, senza il mio aiuto, non riuscirete mai a uscire dal bosco.- Il re, al quale era cara la vita, impaurito acconsenti', e si lascio' condurre dalla fanciulla. Ella era molto bella, ma al re non piaceva, e non poteva guardarla senza provare un intimo ribrezzo. La strega li condusse entrambi sulla via che menava al castello e, quando vi giunsero, il re dovette mantenere la propria parola e sposare la ragazza. Il re era vedovo e aveva avuto dalla prima moglie sei maschietti e una bambina, e li amava piu' di ogni altra cosa al mondo. Temendo che la matrigna potesse fare loro del male, li porto' in un castello solitario, sito in mezzo a un bosco. La strada per arrivarvi era 

cosi' difficile da trovare che egli stesso non l'avrebbe trovata se una maga non gli avesse dato un gomitolo di filo che, gettato a terra, si svolgeva da solo 

e indicava il cammino. Ma il re si recava cosi' sovente dai suoi cari figlioletti,che la regina fini' coll'accorgersene e, curiosa, volle sapere cosa andasse a fare il re da solo nella foresta. Riusci' a corrompere i servi e questi le rivelarono il segreto. Per prima cosa, ella si impossesso' del gomitolo con l'astuzia, poi fece sette piccole camicine e si mise in cammino. Il gomitolo le indico' la strada e i sei bambini, vedendo arrivare qualcuno, pensarono che si trattasse del loro babbo e pieni di gioia gli corsero incontro. Allora ella getto' una camicina su ciascuno, e non appena questa sfioro' il corpo, essi si trasformarono in cigni e se ne volarono via per la foresta. La regina se ne ando' a casa convinta di essersi liberata dei figliastri; ma la bambina non le era corsa incontro con i fratelli, e la matrigna non sapeva della sua esistenza. Il giorno seguente venne il re ma non trovo' nessuno all'infuori della bambina che

 gli racconto' di aver visto, dalla sua finestra, volar via i suoi cari fratelli trasformati in cigni; e gli mostro' le piume che avevano lasciato cadere nel cortile e che ella aveva raccolto. Il re ne fu molto afflitto, ma non penso' che fosse stata la regina a compiere il maleficio e, temendo che gli rapissero anche la bambina, voleva portarla con s‚. Ma ella aveva paura della matrigna e prego' il padre di lasciarle trascorrere una notte nel castello del bosco. Quando si fece buio, la fanciulla fuggi' addentrandosi nel bosco. Cammino' tutta la notte e anche il giorno dopo senza mai fermarsi, finche'‚ non pot‚ piu' 

proseguire, vinta dalla stanchezza Allora vide una capanna, sali' e trovo' una stanza con sei lettini e, non osando coricarsi in nessuno di essi, vi si caccio' sotto, sdraiandosi sul pavimento per passarvi la notte. Al calar del sole udi' un frullar d'ali e vide sei cigni entrare volando dalla finestra. Essi si posarono a terra e si soffiarono addosso l'un l'altro, fino a farsi cadere tutte le piume di dosso; e la pelle di cigno si tolse come una camicia. La fanciulla li osservo' e vide che erano i suoi fratelli; allora, piena di gioia, sbuco' fuori dal letto. Anch'essi si allietarono nello scorgere la loro sorellina, ma, ben presto, si fecero tristi e dissero: -Qui non puoi rimanere, questo e' un covo di briganti, se tornano a casa e ti trovano, ti uccideranno-. -Voi non potete 

proteggermi?- domando' la sorellina. -No- risposero -soltanto per un quarto d'ora ogni sera possiamo deporre la nostra pelle di cigno e riprendere le sembianze umane; ma poi ci trasformiamo nuovamente.- -E io non posso liberarvi in qualche modo?- chiese la sorellina. -Ah no- risposero -sarebbe troppo difficile: per sei anni non puoi ridere n‚ parlare e nel frattempo devi cucire per noi sei camicine di astri. Se pronunci una sola parola, tutto e' perduto.- Detto questo, il quarto d'ora era trascorso e i fratelli tornarono a trasformarsi in cigni. Ma la fanciulla disse fra s‚: -Voglio liberare i miei fratelli ad ogni costo, dovesse costarmi la vita-. La mattina dopo ando' a raccogliere astri, ando' a sedersi su di un albero alto e si mise a cucire. Non poteva parlare con nessuno n‚ aveva voglia di ridere: sedeva e non faceva altro che lavorare. Era gia' passato molto tempo, quando il re del paese ando' a caccia nel bosco e i suoi cacciatori giunsero all'albero sul quale la ragazza sedeva e cuciva. Essi le gridarono: -Chi sei? Vieni giu'!-. Ma ella non rispose e si limito' a scuotere il capo. Essi ricominciarono a chiamarla e la fanciulla getto' loro la sua catenina d'oro pensando di accontentarli. Ma siccome quelli non la lasciavano in pace, 



getto' loro la cintura, e visto che neanche questo servi', le giarrettiere, e infine tutto cio' che aveva indosso e di cui poteva privarsi, sicche'‚ alla fine rimase in camicia. Ma i cacciatori non erano soddisfatti, salirono sull'albero, presero la fanciulla e la portarono al re. Il re le chiese: -Chi sei? Di dove vieni?- e glielo chiese in tutte le lingue che sapeva, ma ella non rispose e rimase muta come un pesce. Ella era tanto bella, che egli non aveva mai visto nessuna donna di pari avvenenza e si innamoro' ardentemente. Cosi' l'avvolse nel suo mantello, la mise sul suo cavallo e la porto' al castello. La' le fece 

indossare ricche vesti, sicche'‚ ella pareva sfolgorare nella sua bellezza come la luce del giorno, ma non si riusci' a farla parlare. A tavola il re la fece sedere al suo fianco e fu cosi' colpito dalla modestia e dalla sua grazia che disse: -Questa sara' la mia sposa, e nessun'altra al mondo!-. E, dopo qualche 

giorno, si celebrarono le nozze. Ma il re aveva una madre cattiva, che non era contenta di quel matrimonio e parlava male della giovane regina. -Chissa' da dove viene quella ragazzaccia che non sa parlare!- diceva. -Non e' degna di un re!- Dopo un anno, quando la regina diede alla luce il suo primogenito, la 

vecchia glielo porto' via e le spalmo' la bocca di sangue. Poi ando' dal re e la accuso' di essere un'orchessa. Ma il re non volle crederle, tanto grande era il suo amore, e non permise che le torcessero un capello. Intanto la regina continuava a cucire le sue camicie senza curarsi d'altro. La seconda volta partori' un altro bel maschietto, e la perfida suocera uso' lo stesso artificio; ma il re non pot‚ risolversi a prestar fede alle sue parole e disse: -E' muta e non 

puo' difendersi, senno' manifesterebbe la sua innocenza-. Ma quando la vecchia rapi' il neonato per la terza volta e accuso' la regina che non disse una parola

a propria discolpa, il re fu costretto a consegnarla al tribunale che la condanno' a morire bruciata viva. Venuto il giorno dell'esecuzione, ecco trascorso anche l'ultimo giorno dei sei anni durante i quali ella non aveva potuto n‚ ridere n‚ parlare per poter liberare i suoi cari fratelli dal potere dell'incantesimo. Le sei camicie erano pronte, soltanto all'ultima mancava ancora la manica sinistra. Quando la condussero al rogo, le prese con s‚ e, mentre stavano per appiccare il fuoco, alzo' gli occhi e vide sei cigni giungere a volo per l'aria. Allora il cuore le balzo' in petto dalla gioia e disse fra s‚: -Ah, Dio, finalmente questo tempo cosi' duro volge alla fine!-. Con un frullar d'ali, i cigni si posarono accanto a lei, sicche'‚ ella pot‚ gettare loro 

addosso le camicie: come ne furono sfiorati, le pelli di cigno caddero ed essi le stettero innanzi sani e salvi; solo il piu' giovane al posto del braccio sinistro aveva un'ala di cigno attaccata alla schiena. S'abbracciarono e si baciarono, poi la regina ando' dal re che stava a guardare attonito. -Carissimo sposo- disse -finalmente mi e' concesso di parlare e posso dirti di essere stata accusata ingiustamente.- E gli racconto' come la vecchia l'avesse calunniata in modo esecrabile e tenesse nascosti i suoi tre bambini. Allora furono mandati a prendere con grande gioia del re, mentre, per castigo, la cattiva suocera fu legata al rogo e ridotta in cenere. Il re, la regina e i sei fratelli vissero a lungo felici e contenti.


* * * FINE * * *