In una grande citta' c'era una vecchierella che una sera se ne stava sola in camera sua; e pensava a come avesse perduto prima il marito, poi i due figli, uno dopo l'altro tutti i parenti e infine, quello stesso giorno, anche l'ultimo amico, e a come fosse ormai sola e abbandonata. Era profondamente afflitta, e cio' che soprattutto l'angustiava era la morte dei due figli, tanto che, nel suo dolore, ne rimprovero' Dio. Cosi' sedette a lungo, in silenzio, e tutta assorta in se stessa, quando d'un tratto udi' suonare le campane della prima messa. Ella si meraviglio' di aver vegliato tutta la notte in pena, accese la sua lanterna e ando' in chiesa. Quando arrivo', la chiesa era gia' illuminata, ma non da candele, come al solito, bensi' da una luce crepuscolare. Inoltre era gia' piena di gente, tutti i posti erano occupati, e quando la vecchierella giunse al suo, non era piu' libero neanche quello: tutto il banco era pieno. E quando ella guardo' la gente, erano tutti i parenti morti che sedevano la', nei lori abiti fuori moda e pallidi in volto. Non parlavano ne' cantavano, ma la chiesa era attraversata da lievi soffi e sussurri. Ed ecco, una parente si alzo', si avvicino' alla vecchierella e le disse: -Guarda verso l'altare e vedrai i tuoi figli-. La vecchia guardo' e li vide tutt'e due: l'uno pendeva dalla forca, mentre l'altro era legato alla ruota. Allora la parente disse: -Vedi, questa sarebbe stata la loro fine, se fossero rimasti in vita e Dio non li avesse chiamati a sâ€š, bambini innocenti-. La vecchia ando' a casa tutta tremante e ringrazio' Dio in ginocchio, per averla beneficata piu' di quello ch'ella non avesse capito. E tre giorni dopo si mise a letto e mori'.


* * * FINE * * *