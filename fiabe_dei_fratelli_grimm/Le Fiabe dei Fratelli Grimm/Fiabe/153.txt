C'era una volta una bambina, che non aveva piu' ne' babbo ne' mamma, ed era tanto povera, non aveva neanche una stanza dove abitare ne' un lettino dove dormire; insomma, non aveva che gli abiti indosso e in mano un pezzetto di pane, che un'anima pietosa le aveva donato. Ma era buona e brava e siccome era abbandonata da tutti, vagabondo' qua e la' per i campi fidando nel buon Dio.

Un giorno incontro' un povero, che disse: "Ah, dammi qualcosa da mangiare! Ho tanta fame!" Ella gli porse tutto il suo pezzetto di pane e disse: "Ti faccia bene!" e continuo' la sua strada. Poi venne una bambina, che si lamentava e le disse: "Ho tanto freddo alla testa! Regalami qualcosa per coprirla." Ella si tolse il berretto e glielo diede. Dopo un po' ne venne un'altra bambina, che non aveva indosso neanche un giubbetto e gelava; ella le diede il suo. E un po' piu' in la' un'altra le chiese una gonnellina, ella le diede la sua. Alla fine giunse in un bosco e si era gia' fatto buio, arrivo' un'altra bimba e le chiese una camicina; la buona fanciulla penso': "E' notte fonda nessuno ti vede puoi ben dare la tua camicia." Se la tolse e diede anche la camicia.

E mentre se ne stava la', senza piu' niente indosso, d'un tratto caddero le stelle dal cielo, ed erano tanti scudi lucenti e benche' avesse dato via la sua camicina ecco che ella ne aveva una nuova, che era di finissimo lino. Vi mise dentro gli scudi e fu' ricca per tutta la vita.


* * * FINE * * *