Una volta vi fu una grande guerra e il re diede ai soldati una paga cosi' misera, che non bastava loro per vivere. Allora tre soldati si misero insieme e pensarono di scappare. Uno disse: -Se ci prendono, pero', c'impiccano: come faremo?-. L'altro rispose: -La' c'e' un grosso campo di grano; se vi entriamo e ci nascondiamo, non ci trova nessuno: l'esercito non puo' entrare la' in mezzo-. Cosi' si acquattarono nel grano, e vi rimasero due giorni e due notti, e avevano tanta fame che credevano di morire, poiche'‚ uscire non potevano. Allora dissero: -A cosa ci serve essere scappati, se qui ci tocca morire miseramente!-. In 

quella giunse a volo nell'aria un drago di fuoco, li vide distesi laggiu' e chiese: -Che cosa fate li' in mezzo al grano?-. Essi risposero: -Siamo tre soldati e abbiamo disertato perche'‚ non potevamo piu' vivere con la nostra paga nell'esercito; adesso pero' siamo costretti a morire qui di fame, perche'‚ l'esercito e' accampato qui attorno e non possiamo fuggire-. -Se volete servirmi per sette anni- disse il drago -vi condurro' attraverso le schiere, senza che nessuno possa acchiapparvi.- -Non abbiamo scelta, accettiamo!- risposero quelli. Allora il drago li afferro' con gli artigli, li prese sotto le sue ali e li porto' a volo per l'aria al di sopra dell'esercito, e li rimise a terra al sicuro. Ma il drago non era altri che il diavolo; diede loro un piccolo frustino, con il 

quale, schioccandolo, avrebbero avuto denaro a volonta'. -Con questo- disse -potrete vivere da gran signori e andare in carrozza; ma, in capo a sette anni, sarete miei- e presento' loro un libro sul quale tutti e tre dovettero firmare. -Tuttavia, vi proporro' prima un indovinello- diss'egli. -Se lo saprete indovinare, sarete liberi e io non avro' piu' alcun potere su di voi.- Il drago volo' via, ed essi proseguirono con il loro frustino; avevano denaro in abbondanza, si vestivano da gran signori e giravano il mondo. Dovunque si trovassero, vivevano spassandosela, viaggiavano con cavalli e carrozza, mangiavano, 

bevevano, e i sette anni trascorsero in fretta. Quando il tempo volse al termine, a due di loro venne una gran paura ed erano tutti tristi, mentre il terzo la prese alla leggera e disse: -Fratelli, non temete, forse potremo risolvere l'indovinello-. Mentre se ne stavano la' seduti, arrivo' una vecchia che domando' perche'‚ fossero tanto afflitti -Ah, cosa ve ne importa! Tanto non potete aiutarci!- -Chi lo sa- rispose ella -raccontatemi le vostre pene.- Allora essi le raccontarono che avevano servito il diavolo per quasi sette anni, ed egli aveva procurato loro oro a palate. Ma avevano dovuto vendergli l'anima, e sarebbero caduti in suo potere se, al temine dei setti anni, non avessero saputo sciogliere un indovinello. La vecchia disse: -Se volete che vi aiuti, bisogna che uno di voi vada nel bosco, e arrivi davanti a un dirupo che sembra una casetta-. I due afflitti pensarono: "Tanto non servira' a nulla!" e rimasero fuori dal bosco. Il terzo invece, quello allegro, si mise in cammino e trovo' tutto quanto come aveva detto la vecchia. Nella casetta c'era una vecchia decrepita, che era la 

nonna del diavolo, e gli domando' di dove venisse e che cosa volesse. Egli le racconto' ogni cosa e siccome era proprio un brav'uomo, ella ne ebbe pieta'. Sollevo' una grossa pietra e disse: -Nasconditi qua sotto e sta' zitto. Quando viene il drago gli chiedero' l'indovinello-. A mezzanotte giunse a volo il drago e volle cenare. La nonna gli preparo' la tavola, porto' da bere e da mangiare, ed egli era tutto contento, e mangiarono e bevvero insieme. Chiacchierando, ella gli domando' com'era andata quel giorno, e quante anime aveva acchiappato. -Ci sono tre soldati, che sono miei di sicuro- egli rispose. -Si', tre soldati!- diss'ella -quelli, non so cos'abbiano in corpo, possono ancora sfuggirti.- Il diavolo disse, beffardo: -Sono certamente miei: proporro' loro un indovinello che 

non sapranno mai risolvere!-. -Che indovinello?- chiese la vecchia. -Te lo diro': nel gran mare del Nord c'e' un gattomammone morto, sara' il loro arrosto; la costola di una balena sara' il loro cucchiaio d'argento; e un vecchio zoccolo di cavallo sara' il loro bicchiere da vino.- Poi il diavolo se ne ando' a dormire e la vecchia nonna sollevo' la pietra e fece uscire il soldato. -Hai fatto bene attenzione?- -Si'- diss'egli -ora sapro' trarmi d'impaccio.- Poi dovette andarsene di soppiatto, uscendo dalla finestra perche'‚ il diavolo non lo vedesse, e raggiunse cosi' in tutta fretta i suoi compagni. Quando arrivo' da loro, 

racconto' cio' che aveva udito, e disse che ora potevano indovinare cio' che nessuno avrebbe mai saputo. Ne furono tutti felici e contenti e si misero a schioccare la frusta per procurarsi un bel po' di denaro. Quando furono trascorsi i sette anni, arrivo' il diavolo con il libro, mostro' loro le firme e disse: -Voglio portarvi all'inferno con me: la' farete un pranzo e se saprete indovinare che arrosto vi daranno da mangiare, sarete liberi e potrete tenervi anche il frustino-. Allora il primo soldato disse: -Nel gran mare del Nord c'e' un gattomammone morto: l'arrosto sara' quello-. Il diavolo s'irrito', fece: -Ehm! ehm!- e domando' al secondo: -Quale sara' il vostro cucchiaio?-. -Il nostro cucchiaio d'argento sara' la costola di una balena- rispose quello. Il diavolo fece una 

brutta faccia, brontolo' di nuovo tre volte: -Ehm! ehm! ehm!- e disse al terzo: -Quale sara' il vostro bicchiere da vino?-. -Il nostro bicchiere da vino sara' un vecchio zoccolo di cavallo.- Allora il diavolo volo' via, li lascio' in pace e non ebbe piu' alcun potere su di loro; ma i tre soldati tennero il frustino, ne trassero denaro a volonta' e vissero allegramente fino alla morte.


* * * FINE * * *