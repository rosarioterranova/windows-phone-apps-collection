Questa storia, a raccontarla pare tutta una bugia, cari bambini, invece e' vera, perche' mio nonno, da cui l'ho saputa, soleva dire quando me la raccontava con tutta tranquillita': «Deve essere vera», figlio mio, «altrimenti non si potrebbe raccontare. E i fatti sono questi!».

Era una domenica mattina d'autunno, proprio quando la saggina era in fiore, il sole splendeva alto nel cielo, il vento del mattino soffiava caldo sulle stoppie, le allodole cantavano nell'aria, le api ronzavano nella saggina, e la gente se ne andava in chiesa, vestita a festa. Tutte le creature erano contente, cosi' anche il porcospino.

Il porcospino se ne stava sull'uscio di casa con le braccia incrociate, guardava fuori nel vento del mattino e canticchiava una canzone, cosi' bene come canta un porcospino in una bella mattina di domenica. Cantando a mezza voce, d'un tratto gli venne in mente che, mentre la moglie lavava e vestiva i bambini, poteva andarsene a passeggiare nel campo e vedere come stessero i suoi raponzoli. I raponzoli crescevano in un campo che era il piu' vicino a casa sua ed egli era solito mangiarli assieme alla sua famiglia, percio' gli parevano suoi. Detto fatto. Il porcospino si chiuse la porta alle spalle e si incammino' per il campo. Era ancora vicino a casa, e stava per salire sul campo, girando attorno al pruno selvatico che c'era davanti, quando vide la lepre che era uscita per faccende simili, cioe' per dare un'occhiatina ai suoi cavoli. Quando vide la lepre, il porcospino le disse gentilmente buon giorno. Ma la lepre che si dava delle arie da gran signora ed era immensamente superba, non rispose al saluto, e con una smorfia quanto mai sprezzante, gli disse: «Come mai corri per il campo cosi' di buon ora?». «Vado a spasso», disse il porcospino. «A spasso?», rise la lepre, «mi pare che potresti usar meglio le tue gambe.» Questa risposta offese terribilmente il porcospino, che tutto tollerava, ma non che si parlasse delle sue 

gambe, che, per natura, sono storte. «Forse ti immagini», disse alla lepre, «di saper fare qualcosa meglio di me con le tue di gambe?» «Lo credo bene», rispose la lepre. «Facciamo la prova», disse il porcospino, «scommetto che in una gara di corsa ti vinco io.» «Fammi ridere, con le tue gambe storte», disse la lepre, «ma per conto mio, facciamo pure se ne hai voglia. Che cosa scommettiamo?» «Un luigi d'oro e una bottiglia di grappa», disse il porcospino. «Accetto», rispose la lepre, «qua la mano.» Si puo' anche cominciare subito.» «Non ho fretta», disse il porcospino, «io sono ancora digiuno, prima andro' a far colazione. Fra mezz'ora sono di ritorno.»Il porcospino se ne ando', perche' la lepre era d'accordo. Per strada pensava: «Il leprone conta sulle sue gambe lunghe, ma io gliela faro' vedere. Certo, e' una gran signora, ma non e' altro che una sciocca e la deve pagare». E quando arrivo' a casa, disse a sua moglie: «Moglie, vestiti subito, devi venire nel campo con me». «Cosa succede?», chiese la moglie. «Ho scommesso con la lepre un luigi d'oro e una bottiglia di grappa, faremo una gara di corsa e tu devi aiutarmi.» «Oh mio Dio, marito», si mise a strillare la moglie, «sei impazzito? Hai perso del tutto la testa? Che gara di corsa vuoi fare con una lepre?» «Sta zitta, moglie», disse il porcospino, «questo e' affar mio. Non mettere il becco in cose da uomini. Su, vestiti e vieni con me.» Cosa poteva fare la moglie del porcospino? Dovette ubbidire, che lo volesse o no.

Strada facendo il porcospino le disse: «Adesso sta attenta a quanto ti diro'. Vedi, faremo la nostra gara in quel campo lungo lungo. Io corro in un solco e la lepre in un altro, e partiamo da lassu'. Tu non devi fare altro che metterti in questo solco qui sotto, e quando la lepre arriva in fondo a quell'altro, tu le gridi: "Io sono gia' qui"».

Intanto erano arrivati, il porcospino mostro' alla moglie il suo posto e attraverso' il campo. Quando arrivo' al fondo la lepre era gia' li'. «Si puo' cominciare?», disse la lepre. «Certo», rispose il porcospino. «Allora via» e ognuno prese la sua posizione nel suo solco. La lepre conto', uno, due, tre, e si precipito' giu' per il campo veloce come il fulmine. Il porcospino, dopo circa tre passi, si acquatto' nel solco e se ne stette li' tranquillo. Quando la lepre arrivo' a tutta corsa in fondo al campo, la moglie del porcospino le grido': «Sono gia' qui!». La lepre sorpresa e stupita, credette che fosse il porcospino a gridare, perche', come tutti sanno, la moglie del porcospino assomiglia tal e quale a suo marito. Ma la lepre penso': «Qui c'e' sotto qualche cosa» e grido': «Corriamo un'altra volta, dietro front». E corse di nuovo come il vento, cosi' che le orecchie le svolazzavano sopra la testa. Ma la moglie del porcospino se ne stette tranquilla al suo posto. Quando la lepre arrivo' in cima al solco il porcospino le grido': «Sono gia' qui». Ma la lepre fuori di se' dalla rabbia grido': «Corriamo un'altra volta, dietro front». «Benissimo», rispose il porcospino, «per conto mio corriamo fino a che vuoi.» E cosi' la lepre corse altre sette volte, e il porcospino la spunto' sempre. Ogni volta che la lepre arrivava in fondo o in capo al solco, il porcospino o sua moglie, dicevano: «Sono gia' qui». La settantaquattresima volta la lepre non arrivo' alla meta. Stramazzo' in mezzo al campo, ebbe uno sbocco di sangue e giacque a terra morta stecchita. Il porcospino prese il luigi d'oro e la bottiglia di grappa che aveva vinto, chiamo' sua moglie che uscisse dal solco e se ne tornarono a casa tutti contenti. Se non son morti, vivono ancora. Cosi' fu che nel campo il porcospino vinse la lepre alla corsa e nessuna lepre ha piu' osato gareggiare con un porcospino.

E la morale di tutta questa storia, e', per primo che nessuno, per quanto si creda un signore, ha il diritto di prendere in giro un poveraccio, sia pure un porcospino. In secondo luogo, chi si sposa prenda una moglie del suo ceto, che gli assomigli in tutto. Percio', quando si e' un porcospino, si deve badare che anche la moglie sia un porcospino, e cosi' via.