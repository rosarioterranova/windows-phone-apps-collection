Una volta, d'estate, l'orso e il lupo se ne andavano insieme a spasso nel bosco; l'orso udi' un dolce canto d'uccello e disse -Fratello lupo, che uccello e' questo che canta cosi' bene?-. -E' il re degli uccelli- rispose il lupo -dobbiamo inchinarci davanti a lui.- E invece era il re di macchia. -Se e' cosi'- disse l'orso -mi piacerebbe anche vedere la sua reggia: vieni, conducimi da lui.- -Non e' cosi' facile come credi- disse il lupo. -Devi aspettare che torni Sua Maesta' la regina.- Poco

 dopo giunse Sua Maesta' la regina con un po' di cibo nel becco, e cosi' pure Sua Maesta' il re; e volevano imbeccare i loro piccoli. L'orso avrebbe voluto seguirli subito, ma il lupo lo trattenne per la manica e disse: -No, prima devi aspettare che il re e la regina se ne siano andati-. Cosi' guardarono bene dove si trovava il nido e se ne andarono. Ma l'orso non aveva pace, voleva vedere la reggia, e poco dopo torno' la' davanti. Il re e la regina erano volati via: egli guardo' dentro e vide cinque o sei piccoli nel nido -Sarebbe questa la reggia?- disse l'orso. -E' un palazzo ben misero! E anche voi non siete principini, ma gentaglia!- All'udire queste parole, gli scriccioletti andarono su tutte le furie e gridarono: -No, questo non e' vero, i 
 
 nostri genitori sono gente onorata. Orso, questa ce la pagherai!-. Il lupo e l'orso si spaventarono, e scapparono a rifugiarsi nelle loro tane. Ma i piccoli scriccioletti continuarono a gridare e a strepitare, e quando i genitori ritornarono con il cibo dissero: -Non toccheremo neanche una zampetta di mosca, a costo di morir di fame, se prima non mettete in chiaro se siamo o no gente onorata: e' venuto l'orso e ci ha insultati-. Allora il vecchio re disse -State tranquilli, tutto sara' chiarito-. Poi volo' con Sua Maesta' la regina davanti alla tana dell'orso e grido': -Orso brontolone, hai insultato i nostri piccoli: peggio per te, risolveremo la cosa in una guerra sanguinosa-. Cosi' 
 
 dichiararono guerra all'orso e furono chiamati a raccolta tutti i quadrupedi: il bue, l'asino, il toro, il cervo, il capriolo e tutte le bestie che vi sono sulla terra. Il re di macchia, invece, raduno' tutte quelle che volano, non solo gli uccelli grandi e piccoli, ma anche le zanzare, i calabroni, le api e le mosche. Quando venne il momento di incominciare la guerra, il re di macchia invio' delle spie per sapere chi fosse il comandante in capo del nemico. La zanzara fu piu' furba di 
 
 tutti, vago' per il bosco dove si radunava il nemico e ando' infine a posarsi sotto una foglia dell'albero dove si dava la parola d'ordine. C'era l'orso che chiamo' la volpe e disse: -Volpe, tu sei il piu' astuto degli animali, devi essere generale e guidarci; quali segnali adopereremo?-. La volpe rispose: -Io ho una bella coda lunga e folta che sembra quasi un pennacchio rosso: se la tengo diritta, le cose vanno bene, e voi dovete andare all'assalto; se invece la lascio pendere, scappate via in fretta-. Dopo aver sentito questo, la zanzara volo' via e riferi' tutto per filo e per segno al re di macchia. Quando giunse il giorno in cui si doveva dare battaglia, ola', i quadrupedi arrivarono di carriera facendo tanto rumore che la terra tremava; anche il re di macchia giunse a volo con la sua armata che ronzava, strillava e svolazzava da far paura. Cosi' mossero gli uni contro gli altri. Ma il re di macchia mando' giu' il calabrone, che doveva posarsi sotto la coda della volpe e pungerla a piu' non posso. Alla prima puntura, la volpe salto' su e alzo' una gamba, ma sopporto' e tenne la coda 
 
 diritta; alla seconda dovette abbassarla per un momento; ma alla terza non potâ€š piu' trattenersi, mando' un grido e si prese la coda fra le gambe. A quella vista, gli animali credettero che tutto fosse perduto e si misero a correre, ognuno nella sua tana. Cosi' gli uccelli vinsero la battaglia. Allora il re e la regina volarono dai loro piccoli e gridarono: -Allegri piccini, mangiate e bevete a volonta': abbiamo 
 
 vinto la guerra!-. Ma i piccoli scriccioletti dissero: -Non mangiamo ancora: prima l'orso deve venire davanti al nido a scusarsi e dire che siamo figli di gente onorata-. Allora il re di macchia volo' alla tana dell'orso e grido': -Orso brontolone, devi andare al nido dai miei 
 
 piccini a chiedere perdono, e devi dire che sono figli di gente onorata, altrimenti ti romperemo le costole-. L orso, pieno di paura, ando' a chieder perdono. Allora finalmente i piccoli scriccioletti si sedettero tutti insieme, mangiarono, bevvero e se la spassarono fino a tarda notte.


* * * FINE * * *