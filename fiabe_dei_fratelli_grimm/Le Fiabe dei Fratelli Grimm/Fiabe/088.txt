C'era una volta un uomo che si preparava a partire per un lungo viaggio e, nel prender commiato dalle sue tre figlie, chiese loro che cosa avrebbero voluto ricevere in dono. La prima voleva delle perle, la seconda diamanti, mentre la terza disse: "Caro babbo, desidero un'allodola che canta e saltella." Il padre disse: "Si', se riesco a prenderla l'avrai." Le bacio' tutt'e tre e parti'. Quando fu tempo di 

ritornare a casa, aveva comprato perle e diamanti per le due maggiori, per la minore invece non era riuscito a trovare l'allodola che canta e saltella, benche'‚ l'avesse cercata ovunque; e cio' gli dispiaceva perche'‚ la figlia piu' piccola era la sua prediletta.

La strada lo condusse attraverso un bosco in mezzo al quale si trovava uno splendido castello e, vicino al castello, un albero, sulla cima del quale egli vide un'allodola che cantava e saltellava. "Ehi, capiti proprio a proposito!" disse tutto contento, e grido' al servo di arrampicarsi sull'albero e di catturare l'uccellino. Ma come questi si avvicino' all'albero, salto' fuori un leone che scosse la criniera e ruggi' da far tremare le foglie degli alberi. "Se qualcuno vuole rubarmi l'allodola che canta e saltella, io lo divoro!" Allora l'uomo disse: "Non sapevo che l'uccello ti appartenesse. Posso riscattarmi in qualche 

maniera?" - "No" rispose il leone "non vi e' nulla che possa salvarti se non prometti di accordarmi la prima cosa che ti verra' incontro facendo ritorno a casa; se prometti ti risparmio la vita e ti regalo pure l'uccello per tua figlia." Ma l'uomo rifiuto' e disse: "Potrebbe trattarsi della mia figlia minore: mi vuole bene piu' di ogni altro e mi corre sempre incontro quando ritorno a casa." Il servo ebbe paura e disse: "Ma potrebbe anche trattarsi di un gatto o di un cane!" L'uomo si lascio' persuadere e, con il cuore grosso, prese l'allodola che canta e saltella, facendo al leone la promessa di accordargli cio' che, a casa, gli fosse venuto incontro per primo.

Quando arrivo' a casa, la prima ad andargli incontro fu proprio la sua amata figlia minore; venne di corsa, lo bacio' e lo abbraccio' e quando vide che aveva portato un'allodola che canta e saltella fu ancora piu' felice. Ma il padre non poteva rallegrarsi; si mise a piangere e disse: "Ah, mia diletta bambina, ho pagato caro quest'uccellino! In cambio ho dovuto prometterti a un feroce leone, e quando ti avra' in suo potere ti sbranera' e ti divorera'." Le racconto' come erano andate le cose e la supplico' di non andarci, qualunque cosa accadesse. Ma ella lo consolo' e disse: "Carissimo babbo, dovete mantenere cio' che avete promesso: andro' dal leone, lo plachero' e faro' ritorno da voi sana e salva."

Il mattino seguente si fece indicare il cammino, prese congedo e si addentro' fiduciosa nel bosco. Ma il leone era un principe stregato: di giorno era un leone, e con lui diventavano leoni tutti i suoi cortigiani, ma di notte riprendevano il loro aspetto umano. Al suo arrivo, ella fu accolta gentilmente e fu celebrato il suo matrimonio con la bestia. Quando venne la notte, il leone divenne un bell'uomo ed essi vissero insieme felici per un lungo periodo, vegliando la notte e dormendo durante il giorno.

Un giorno egli ando' a dirle: "Domani c'e' una festa in casa di tuo padre, perche'‚ si sposa la tua sorella maggiore. Se desideri andarci i miei leoni ti accompagneranno." Ella rispose di si' poiche'‚ desiderava rivedere il padre; e ando' scortata dai leoni. Al suo arrivo la gioia fu grande, poiche'‚ tutti avevano creduto che fosse morta da un pezzo, sbranata dal leone. Ella invece racconto' che stava molto bene, e rimase insieme a loro per tutto il tempo delle nozze, poi fece ritorno nel bosco Quando si sposo' anche la seconda figlia, e l'invitarono nuovamente a nozze, ella disse al leone: "Questa volta non voglio andare sola, devi venire anche tu!." Ma il leone non voleva e disse che era troppo pericoloso per lui, perche'‚ se fosse stato sfiorato dalla luce di una candela si sarebbe trasformato in una colomba e avrebbe dovuto 

volare con le colombe per sette anni. Ma ella non gli diede pace dicendo che lo avrebbe protetto e preservato da ogni luce. Cosi' partirono insieme, portando anche il loro piccino. Ella fece costruire una stanza dai muri cosi' spessi e massicci che nessuna luce poteva penetrarvi; la' doveva stare il principe quando avrebbero acceso le fiaccole nuziali. Ma la porta era fatta di legno giovane; si spacco' producendo una piccola fessura che tuttavia nessuno noto'. Le nozze furono celebrate con gran pompa, ma quando il corteo fece ritorno dalla chiesa e passo' davanti 

alla stanza con tutte le fiaccole e le candele, un tenue raggio di luce cadde sul principe e, non appena l'ebbe sfiorato, egli si trasformo'. Quand'ella venne a cercarlo non trovo' piu' il principe, ma una bianca colomba che le disse: "Per sette anni devo volare per il mondo: ma ogni sette passi lascero' cadere una rossa goccia di sangue e una piuma bianca: ti indicheranno il cammino, e se mi segui puoi liberarmi."

Poi la colomba volo' fuori dalla porta ed ella la segui'; ogni sette passi cadevano una rossa gocciolina di sangue e una piuma bianca, a indicarle il cammino. Ed ella vago' in giro per il vasto mondo, senza guardarsi attorno e senza riposarsi mai, e i sette anni erano quasi trascorsi: allora ella se ne rallegro', pensando che la liberazione fosse vicina; e invece era ancora cosi' lontana! Una volta, mentre 

camminava, le piume e le goccioline di sangue cessarono di cadere, e quand'ella alzo' gli occhi, la colomba era sparita. E poiche'‚ penso' che nessun essere umano avrebbe potuto aiutarla, sali' fino al sole e gli disse: "Tu che splendi nei crepacci e sulle cime, non hai visto volare una colomba bianca?" - "No" rispose il sole "non l'ho vista. Ma voglio regalarti una scatolina: aprila quando ti troverai in difficolta'." Ella ringrazio' il sole e prosegui' il suo cammino finche'‚ si fece sera e apparve la luna; allora ella chiese: "Tu splendi tutta la notte per campi e per boschi; non hai visto volare una colomba bianca?" - "No" rispose la luna "non l'ho vista. Ma voglio regalarti un uovo: rompilo quando ti troverai in difficolta'." Ella ringrazio' la luna e prosegui' il suo cammino finche'‚ soffio' il vento di tramontana; allora ella gli disse: "Tu soffi fra gli alberi e sotto le foglie, non hai visto volare una colomba bianca?" - "No" rispose il vento di tramontana "non l'ho vista, ma chiedero' agli altri tre venti, forse loro l'hanno vista." Vennero il vento di levante e il vento di ponente, ma dissero che non avevano visto nulla; invece il vento di mezzogiorno cosi' parlo': "Ho visto io la colomba bianca: e' volata fino al mar Rosso dov'e' ridiventata un leone, essendo trascorsi i sette anni. Il leone sta combattendo con un drago, ma il drago e' una principessa stregata." Allora il vento di tramontana le disse: "Voglio darti un consiglio: va' fino al mar Rosso, sulla riva destra ci sono delle grosse canne, contale, taglia l'undicesima e con quella colpisci il drago; 

allora il leone potra' vincerlo e tutti e due riacquisteranno la loro figura umana. Poi guardati attorno e vedrai un grifone in riva al mar Rosso; saltagli sul dorso con il tuo sposo: l'uccello vi portera' a casa sorvolando il mare. Eccoti anche una noce: quando sei in mezzo al mare, lasciala cadere; subito germogliera' e dall'acqua crescera' un grande albero di noci sul quale il grifone si riposera'; se non potesse riposarsi, non sarebbe abbastanza forte per portarvi fino all'altra riva. E se ti dimentichi di lasciar cadere la noce, vi lascera' cadere in mare."

Ella ando' e trovo' tutto come aveva detto il vento di tramontana. Taglio' l'undicesima canna e con quella colpi' il drago, cosi' il leone lo vinse ed entrambi riacquistarono il loro aspetto umano. Ma non appena la principessa, che prima era un drago, fu liberata dall'incanto, prese il braccio del giovane, sali' con lui sul grifone e se lo porto' via. E la povera pellegrina resto' la', di nuovo sola. "Andro' fin dove soffia il vento" disse "e camminero' finche'‚ canta il gallo, e lo trovero'." Se ne ando' e, cammina cammina, giunse finalmente al castello dove i due vivevano insieme, e udi' che stavano per festeggiare le loro nozze. Ma ella disse: "Dio mio, aiutami tu!." Prese la scatoletta che le aveva dato il sole, e dentro c'era un abito che risplendeva proprio come il 

sole. Lo tiro' fuori, lo indosso' e sali' al castello e tutta la gente la guardo' meravigliata, compresa la fidanzata. A costei l'abito piacque tanto che penso' di farne il proprio abito da sposa, e le domando' se per caso fosse in vendita. "Non con beni o con monete" ella rispose "ma con carne e sangue l'avrete." La fidanzata le chiese che cosa intendesse dire, ed ella rispose: "Lasciatemi dormire per una notte nella stanza in cui dorme lo sposo." La fidanzata non voleva, e tuttavia avrebbe voluto avere il vestito e infine acconsenti', pero' il cameriere dovette dare al principe un sonnifero. Quando fu notte, e il principe si fu addormentato, la condussero nella stanza. Ella si sedette accanto al suo letto e disse: "Ti ho seguito per sette anni, sono andata dal sole, dalla luna e dai quattro venti a chiedere di te; ti ho aiutato contro il drago: ora vuoi proprio dimenticarmi del tutto?" Ma il principe dormiva cosi' profondamente che gli parve soltanto di sentire la' fuori il vento sussurrare fra gli abeti. Allo spuntar del giorno, ella fu ricondotta fuori e dovette consegnare l'abito d'oro. E poiche'‚ anche questo non era servito a nulla, si fece triste, ando' su di un prato, si mise a sedere e pianse. E mentre se ne stava la' seduta, le venne in mente l'uovo che le aveva dato la luna: lo ruppe e ne usci' una chioccia con dodici pulcini tutti d'oro che correvano qua e la' pigolando e poi 

tornavano a rifugiarsi sotto le ali della madre, sicche'‚ al mondo non vi era niente di piu' bello da vedere. Allora la fanciulla si alzo' li spinse innanzi sul prato, finche'‚ la fidanzata non li vide dalla finestra; e i pulcini le piacquero tanto che subito scese e le domando' se per caso fossero in vendita. Ed ella rispose: "Non con beni o con monete, ma con carne e sangue l'avrete! Lasciatemi dormire ancora una notte nella stanza dove dorme lo sposo." La sposa acconsenti' e voleva ingannarla come la sera precedente. Ma quando il principe ando' a letto, chiese al suo cameriere che cosa era stato quel mormorare e quel sussurrare nella notte. Allora il cameriere gli racconto' tutto: aveva dovuto dargli un sonnifero, poiche'‚ una povera fanciulla aveva dormito di nascosto nella stanza; e quella notte doveva dargliene un altro. Il principe allora disse: "Versa il sonnifero accanto al letto." Durante la notte ella fu nuovamente introdotta nella stanza e quando incomincio' a raccontare le sue tristi avventure egli riconobbe subito la sua cara sposa dalla voce; balzo' in piedi e disse: "Finalmente sono libero; mi pareva di vivere in un sogno: la principessa straniera mi ha stregato 

perche'‚ ti dimenticassi; ma Dio mi ha soccorso in tempo!." Durante la notte uscirono insieme di nascosto dal castello, poiche'‚ temevano il padre della principessa che era un mago; salirono sul grifone che li porto' al di la' del mar Rosso; e quando furono in mezzo al mare ella lascio' cadere la noce. Subito crebbe un grande albero di noci sul quale l'uccello pot‚ riposarsi, poi li condusse a casa dove trovarono il loro figlio che era diventato grande e bello; e da allora in poi vissero felici fino alla morte.


* * * FINE * * *