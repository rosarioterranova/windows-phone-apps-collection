C'era una volta un povero contadino chiamato Gambero, che aveva portato con due buoi un carico di legna in citta' e l'aveva venduta per due scudi a un dottore. Mentre veniva pagato il dottore sedeva a tavola, e il contadino vide che mangiava e beveva cosi' bene che c'era da lasciarci il cuore, e avrebbe fatto volentieri il dottore anche lui. Cosi' rimase la' ancora un pochino e poi chiese se anche lui poteva diventarlo. -Oh, si'!- rispose il dottore -e' presto fatto. Prima di 

tutto devi comprare un abbecedario, cioe' un libro con un gallo sul frontespizio; poi vendi il carro con i buoi e con il ricavato comprati dei vestiti e tutto cio' che occorre a un dottore; infine fatti dipingere un'insegna con le parole: "Io sono il dottor Satutto- e falla appendere in alto, sopra all'uscio di casa tua.- Il contadino fece tutto come gli era stato consigliato. Non aveva incominciato da molto a fare il dottore, quando rubarono del denaro a un gran signore. Questi senti' parlare del dottore Satutto, che abitava nel tal villaggio, e che doveva sapere dov'era finito il denaro. Allora il signore fece attaccare la carrozza, si reco' al villaggio e gli chiese se egli fosse il dottor Satutto. Si', lo era. Allora doveva accompagnarlo e ritrovare il denaro rubato. Si', disse, ma doveva venire anche sua moglie, la Ghita. Il signore acconsenti', li fece salire in carrozza e partirono insieme. 

Quando arrivarono al palazzo nobile la tavola era pronta, e il dottore doveva prima pranzare con loro. Si', disse, ma anche sua moglie, la Ghita; e sedette a tavola con lei. Quando arrivo' il primo servitore con un vassoio colmo di cibo, il contadino diede di gomito a sua moglie e disse: -Ghita, questo e' il primo-. E intendeva dire che era quello che portava il primo piatto. Il servitore invece penso' ch'egli avesse voluto dire: "E' il primo ladro- e siccome lo era davvero, ebbe paura e disse ai suoi compagni, fuori: -Il dottore sa tutto, ci va male: ha detto che io ero il primo!-. Il secondo non voleva entrare, ma vi fu 

costretto. Quando entro' con il vassoio, il contadino diede di gomito a sua moglie e disse: -Ghita, questo e' il secondo-. Anche il secondo ebbe paura e si affretto' a uscire. Al terzo le cose non andarono meglio; il contadino disse nuovamente: -Ghita, questo e' il terzo-. Il quarto dovette portare un piatto coperto; e il padrone di casa disse al dottore che doveva dar prova della sua arte e indovinare cosa c'era sotto; erano gamberi. Il contadino guardo' il piatto e, non sapendo che dire, 

esclamo': -Ah, povero Gambero!-. All'udirlo, il signore grido': -Guarda, lo sa! Allora sa anche chi ha il denaro!-. Ma il servo ebbe una gran paura e ammicco' al dottore che uscisse un momento. Fuori, gli confessarono tutti e quattro di aver rubato il denaro: erano ben contenti di restituirlo e di dargli anche una grossa somma in aggiunta, se egli non li tradiva: ne andava della loro vita. Poi lo condussero dov'era nascosto il denaro. Il dottore acconsenti', rientro' e disse: -Signore, adesso voglio cercare nel mio libro dov'e' nascosto il 

denaro-. Ma il quinto servo si rannicchio' nella stufa, per sentire se il dottore ne sapesse di piu'. Questi apri' il suo abbecedario e lo sfoglio' qua e la', cercando il gallo. Siccome non lo trovo' subito, disse: -Eppure sei qui dentro e devi uscire!-. Quello che era nella stufa credette che stesse parlando con lui, salto' fuori pieno di paura e grido': -Quest'uomo sa tutto!-. Il dottor Satutto mostro' al padrone di casa dove si trovava il denaro, senza pero' dire chi l'aveva rubato; fu ricompensato da ambo le parti con molto denaro, e divenne un uomo famoso.


* * * FINE * * *