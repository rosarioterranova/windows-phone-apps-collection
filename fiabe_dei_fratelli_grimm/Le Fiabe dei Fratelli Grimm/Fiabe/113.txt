C'era una volta un re che aveva un bambino, e le stelle dicevano che a sedici anni sarebbe stato ucciso da un cervo. Quando li ebbe compiuti, un giorno ando' a caccia con i suoi cacciatori. Nel bosco il principe si allontano' dagli altri e scorse all'improvviso un grande cervo: prese la mira, ma non riusci' a colpirlo; il cervo a forza di correre usci' 

finalmente dal bosco, ed ecco, al posto del cervo, apparire d'un tratto un uomo grande e grosso, che disse: -Finalmente ti ho trovato. A inseguirti con le scarpe di vetro, ne ho gia' consumate sei paia, senza che potessi raggiungerti-. Se lo prese con s‚ e lo porto' al di la' di un gran fiume, fino a un grande castello, e il principe dovette sedersi a tavola e mangiare con lui. Dopo aver mangiato il re disse: -Io ho tre figlie; devi vegliare la maggiore per una notte, dalle nove di sera alle sei del mattino. Ogni volta che battono le ore verro' e ti chiamero', e 

se mi rispondi sempre avrai mia figlia in isposa-. Quando i due giovani salirono in camera da letto, c'era la' un san Cristoforo di pietra e la principessa gli disse: -Mio padre verra' alle nove, e poi a tutte le ore fino allo scoccare delle tre; se chiama dategli voi risposta al posto del principe-. Il san Cristoforo annui' con il capo veloce veloce, poi sempre piu' adagio, finche'‚ si fermo'. Il mattino seguente il re disse al principe: -Te la sei cavata bene, ma non posso darti mia figlia; devi vegliare per una notte la seconda, poi riflettero' se puoi avere la maggiore in isposa. Io verro' sempre quando suonano le ore e, se ti chiamo, devi rispondermi; ma se ti chiamo e tu non rispondi, scorrera' il tuo sangue-. I due giovani salirono in camera da letto; la' c'era un san Cristoforo di pietra ancora piu' grande e la principessa gli disse: 

-Se mio padre chiama, rispondi tu-. Il grande san Cristoforo di pietra annui' con il capo veloce veloce, poi sempre piu' adagio, finche'‚ si fermo'. E il principe si corico' sulla soglia, mise la mano sotto la testa e si addormento'. Il mattino seguente il re gli disse: -Te la sei cavata davvero bene, ma non posso darti mia figlia; devi vegliare per una notte la piu' giovane, poi riflettero' se puoi avere la seconda in 

isposa. Ma io verro' a tutte le ore, e se ti chiamo, rispondimi; ma se ti chiamo e tu non rispondi, scorrera' il tuo sangue-. I giovani salirono insieme in camera da letto, e la' c'era un san Cristoforo ancora piu' grande e grosso degli altri due. La principessa gli disse: -Se mio padre chiama, rispondi tu-. Allora il san Cristoforo di pietra, 

grande e grosso com'era, annui' con il capo per mezz'ora, finche'‚ si fermo'. Il mattino seguente il re disse: -Hai vegliato davvero bene, ma non posso ancora darti mia figlia. Io ho un grande bosco: se riesci ad abbatterlo fra le sei di questa mattina e le sei di sera, ci pensero' su-. 
E gli diede una scure di vetro, un cuneo di vetro e un maglio di vetro. Quando il principe giunse nel bosco, diede un colpo e la scure si spezzo' in due; prese il cuneo e vi batte'‚ con il maglio, ed eccolo ridotto in polvere. Egli era disperato e credeva di dover morire; si 

mise a sedere e pianse. A mezzogiorno il re disse: -Una di voi ragazze gli porti qualcosa da mangiare-. -No- risposero le due maggiori -noi non gli porteremo nulla; puo' portargli qualcosa quella che egli ha vegliato per ultima.- Cosi' la piu' giovane dovette andare a portargli qualcosa da mangiare. Quando giunse nel bosco gli domando' come andava. Oh, rispose egli, andava malissimo. Allora ella gli disse di avvicinarsi e di mangiare qualche boccone. Ma egli rispose di no, non poteva, tanto doveva morire e non voleva piu' mangiare. Ma ella lo convinse a provare con molte buone parole; e il principe si avvicino' e mangio'. Quand'ebbe mangiato qualcosa ella gli disse: -Ti spidocchiero' un poco, cosi' cambierai idea-. E, mentre lo spidocchiava, egli senti' una grande stanchezza e si addormento'. Ella prese allora il suo fazzoletto, vi fece un nodo, lo batte'‚ tre volte per terra e disse: -Fuori, miei 

piccoli operai!-. Subito apparvero tanti piccoli gnomi e domandarono che cosa ordinasse la principessa. Ella disse: -In tre ore questo bosco deve essere abbattuto e la legna accatastata-. Allora gli gnomi se ne andarono di qua e di la' e radunarono tutti i loro parenti, perche'‚ li aiutassero nel lavoro. Incominciarono subito e tre ore dopo tutto era finito; poi tornarono dalla principessa e glielo dissero. Allora ella torno' a prendere il suo fazzoletto bianco e disse: -A casa, miei piccoli operai!-. E tutti scomparvero. Quando il principe si sveglio' era tutto contento, ed ella disse: -Quando suonano le sei, vieni a casa-. Egli ubbidi' e il re gli domando': -Hai abbattuto il bosco?-. -Si'- rispose il principe. A tavola, il re disse: -Non posso ancora darti mia figlia in moglie-. Prima doveva fargli un altro lavoro. Il principe domando' che cosa fosse. -Ho un grande stagno- disse il re. -Domattina devi andarci e pulirlo in modo che sia lustro come uno 

specchio e ci sia dentro ogni sorta di pesci.- Il mattino seguente gli diede una pala di vetro e disse: -Alle sei lo stagno deve essere pronto-. Il principe se ne ando' e, quando giunse allo stagno e affondo' la pala nel fango, quella si spezzo'; allora egli vi affondo' la zappa e anche quella si spezzo'. Allora si fece tristissimo. A mezzogiorno la piu' giovane gli porto' qualcosa da mangiare e gli domando' come andava. Il principe disse che andava malissimo e che ci avrebbe rimesso la testa: -Gli arnesi sono andati di nuovo in pezzi-. Oh, doveva venire a mangiare qualcosa, diss'ella: -Poi cambierai idea-. No diss'egli, non poteva mangiare, era troppo triste. Ma ella lo prego' con tante buone parole che egli fini col mangiare. Poi si mise a spidocchiarlo ed egli si addormento'. Di nuovo ella prese un fazzoletto, vi fece un nodo e con il nodo picchio' tre volte per terra e disse: -Fuori, miei piccoli 

operai!-. Subito comparvero tanti gnomi e domandarono che cosa desiderasse. In tre ore dovevano pulire tutto lo stagno, che fosse lustro da potercisi specchiare e ci fosse dentro ogni sorta di pesci. Allora gli omini andarono a chiamare tutti i loro parenti perche'‚ li aiutassero, e in due ore avevano finito. Allora tornarono e le dissero: -Abbiamo fatto quello che ci hai ordinato-. La principessa prese il fazzoletto, lo batte'‚ tre volte per terra e disse: -A casa, miei piccoli operai!-. E tutti scomparvero. Quando il principe si sveglio', lo stagno era pronto. Anche la principessa se ne ando' e gli disse di tornare a casa allo scoccare delle sei. Quand'egli arrivo' a casa, il re gli domando': -Lo stagno e' pronto?-. -Si'- rispose il principe, era 

gia' pronto. A tavola, il re disse: -Hai si' messo a posto lo stagno, ma non posso ancora darti mia figlia; prima devi farmi un'altra cosa-. -Che cosa, dunque- domando' il principe. Il re aveva un grande monte, tutto coperto di spini, doveva toglierli tutti, e in cima doveva costruire un grande castello, il piu' bello che si potesse immaginare, e dentro doveva esserci tutto cio' che occorreva. Quando si alzo' il mattino seguente, il re gli diede una scure di vetro e una barella di vetro, e disse che alle sei tutto doveva essere finito. Quando egli diede il primo colpo di scure nello spineto, la scure ando' in frantumi e le schegge volarono intorno, e non pot‚ neanche usare la barella. Egli era molto afflitto e attese la sua amata, se per caso veniva a toglierlo dai guai. A mezzogiorno ella arrivo' e gli porto' qualcosa da mangiare; allora egli le ando' incontro, le racconto' ogni cosa, mangio', si lascio' spidocchiare e si addormento'. Allora ella prese il fazzoletto con il nodo, lo batte'‚ per terra e disse: -Fuori, miei piccoli 

operai!-. Comparvero di nuovo tanti piccoli gnomi e le chiesero che cosa desiderasse. Ella disse: -In tre ore dovete togliere tutte le spine e in cima al monte dovete costruire un castello, il piu' bello che si possa immaginare, e dentro deve esserci tutto cio' che occorre-. Gli gnomi andarono a radunare i loro parenti perche'‚ li aiutassero e, allo scadere delle tre ore, tutto era finito. Andarono a dirlo alla principessa ed ella prese il fazzoletto, lo batte'‚ tre volte a terra e disse: -A casa, miei piccoli operai!-. E tutti scomparvero subito. Quando il principe si sveglio' e vide tutto, era felice come un uccello che si libra nell'aria. Allo scoccare delle sei andarono a casa insieme. Disse il re: -Il castello e' finito?-. -Si'- rispose il principe. A tavola il re disse: -Non posso darti la mia figlia minore se prima non si sposano le due piu' grandi-. Il principe e la principessa erano disperati, e il principe non sapeva proprio piu' cosa fare. Di notte ando' dalla principessa e fuggi' con lei. Dopo aver fatto un tratto di strada, la principessa si guardo' attorno e vide il padre che li inseguiva. -Oh- disse -come faremo? Mio padre ci insegue e vuole prenderci! Ti trasformero' in un rosaio, e io diventero' una rosa e mi riparero' in mezzo al cespuglio.- Quando il padre arrivo', trovo' un rosaio con una rosa; stava per coglierla, ma le spine gli punsero le dita, sicche'‚ dovette tornare a casa. Sua moglie gli domando' perche'‚ non avesse portato con s‚ la figlia. Egli le racconto' che stava per raggiungerla quando, d'un tratto, l'aveva persa di vista e aveva trovato 

un rosaio con una rosa. La regina disse: -Se avessi colto la rosa, ti sarebbe venuto dietro anche il rosaio-. Allora il re usci di nuovo per prendere la rosa. Ma nel frattempo i due giovani erano gia' lontani e il re li inseguiva. La fanciulla si guardo' nuovamente attorno, vide venire il padre e disse: -Ah, come faremo? Ti trasformero' in una chiesa, e io saro' il pastore; mi mettero' sul pulpito e predichero'-. Quando il re arrivo', trovo' una chiesa e, sul pulpito, un pastore che predicava; egli ascolto' la predica e ritorno' a casa. La regina gli domando' perche'‚ non avesse portato con s‚ la figlia, ed egli disse: -L'ho inseguita a lungo e, quando credevo di averla raggiunta, c'era una chiesa e, sul pulpito, un pastore che predicava-. -Avresti dovuto 

portare con te il pastore- disse la regina -e ti sarebbe venuta dietro la chiesa: se mando te, non serve a niente; devo andarci io.- Aveva gia' fatto un tratto di strada e vedeva i due giovani da lontano, quando la principessa si guardo' attorno, vide venire la madre e disse: -Miseri noi! Sta arrivando mia madre: ti trasformero' in stagno e io in pesce-. Quando la madre arrivo' c'era un grande stagno, e in mezzo c'era un pesce che saltava allegramente qua e la', facendo capolino fuori dall'acqua. Ella voleva prendere il pesce, ma non riusciva ad acchiapparlo. Allora si arrabbio' e bevve tutto lo stagno per prendere il pesce ma si senti' cosi' male che dovette rigettare e rigetto' tutto lo stagno. Allora disse: -Vedo che non c'e' via di scampo- e li prego' di tornare da lei. Essi ci andarono e la regina diede alla figlia tre noci e disse: -Ti serviranno in caso di necessita'-. I due giovani se ne andarono e dopo dieci ore di cammino giunsero al castello del principe, accanto al quale vi era un villaggio. Quando vi giunsero il principe disse: -Resta qui, mia cara, andro' al castello e poi verro' a prenderti con i servi in carrozza-. Quando arrivo' al castello tutti erano felici che il principe fosse tornato. Egli racconto' che giu' nel villaggio 

aveva una sposa, e sarebbero andati a prenderla in carrozza. Attaccarono subito i cavalli e molti servi salirono sulla carrozza. Quando il principe volle salirvi, sua madre gli diede un bacio, ed egli scordo' 

tutto quello che era successo e anche quello che voleva fare. Allora la madre ordino' che staccassero i cavalli e rientrarono tutti in casa. Ma la fanciulla era la' nel villaggio e, aspetta aspetta, credeva ch'egli venisse a prenderla; e invece non veniva nessuno. Allora la principessa entro' a servizio al mulino che apparteneva al castello, e tutti i 

pomeriggi doveva lavare le stoviglie nel fiume. Una volta la regina scese dal castello, e, passeggiando lungo il fiume, vide la bella fanciulla e disse: -Che bella fanciulla! Come mi piace!-. Chiese notizie a tutti, ma nessuno la conosceva. La fanciulla servi' fedelmente il mugnaio per lungo tempo. Intanto la regina aveva cercato una sposa per il figlio. La sposa veniva da molto lontano e, quando arrivo', dovevano sposarsi subito. 
Venne molta gente a vedere le nozze, e la fanciulla prego' il mugnaio che lasciasse andare anche lei. Il mugnaio disse: -Va' pure-. Prima di 

andare ella apri' una delle tre noci, e vi trovo' una bella veste; l'indosso', ando' in chiesa e si fermo' all'altare. D'un tratto giunsero lo sposo e la sposa e si sedettero davanti all'altare. Il pastore stava per benedirli quando la sposa guardo' di lato e vide la fanciulla; allora si alzo' e disse che non voleva sposarsi se prima non aveva anche lei un vestito cosi' bello come quello della dama. Allora ritornarono a casa e fecero chiedere alla dama se voleva vendere il suo vestito. No, non lo vendeva, ma era possibile guadagnarselo. Le chiesero che cosa 

dovevano fare. Ella rispose che, se avesse potuto dormire una notte davanti alla porta del principe, le avrebbe dato la veste. La sposa disse che si, poteva farlo. I servi dovettero dare al principe un sonnifero, mentre ella si corico' sulla soglia e si lamento' tutta la notte: per lui aveva fatto abbattere il bosco, ripulire lo stagno, costruire il castello; lo aveva trasformato in rosaio, poi in chiesa e infine in stagno, ed egli l'aveva dimenticata cosi' presto! Il principe non senti nulla, ma i servi si erano svegliati, avevano ascoltato tutto e non sapevano che cosa cio' significasse. Il mattino seguente, quando si alzarono, la sposa indosso' il vestito e ando' in chiesa con lo sposo. Nel frattempo la bella fanciulla spezzo' la seconda noce, e dentro c'era un'altra veste, ancora piu' bella; indosso' anche questa, 

ando' in chiesa e si fermo' di fronte all'altare, e tutto ando' come la volta precedente. La fanciulla trascorse cosi' un'altra notte coricata davanti alla camera del principe, e i servi dovevano dargli un altro sonnifero; invece andarono e gli diedero qualcosa perche'‚ stesse sveglio. Egli si mise a letto e la fanciulla del mulino, sulla soglia, continuo' a lamentarsi dicendo quello che aveva fatto. Il principe senti' ogni cosa e si rattristo' molto, e gli torno' in mente tutto cio' che era accaduto. Voleva andare da lei, ma sua madre aveva chiuso la porta. Il mattino seguente ando' subito dalla sua diletta e le racconto' tutto quello che gli era successo e la prego' di non essere in collera con lui per averla dimenticata cosi' a lungo. Allora la principessa 

spezzo' la terza noce, nella quale c'era una veste ancora piu' bella; l'indosso' e ando' in chiesa con il suo sposo. E arrivarono tanti bambini a portare fiori e a stendere nastri variopinti ai loro piedi; gli sposi furono poi benedetti e festeggiarono le loro nozze con allegria; la perfida madre e la fidanzata dovettero invece andarsene. E a chi per ultimo l'ha raccontata, ancora la bocca non s'e' freddata.


* * * FINE * * *