Un pover'uomo aveva dodici figli e doveva lavorare giorno e notte per poter procurare loro soltanto il pane. Quando venne al mondo il tredicesimo, non sapendo piu' cosa fare, corse sulla strada per pregare il primo che incontrasse di fare da padrino. Il primo che incontro' fu il buon Dio. Il buon Dio gia' sapeva cosa gli pesava sul cuore e gli disse: "Pover'uomo, mi fai pena: terro' a battesimo il tuo bambino e provvedero' perche'‚ sia felice sulla terra." - "Chi sei?" domando' l'uomo. "Sono il buon Dio." - "Allora non ti voglio per compare, perche'‚ dai ai ricchi e fai patire ai poveri la fame." Cosi' parlo' l'uomo poiche'‚ non sapeva con quanta saggezza Iddio dispensi ricchezza e poverta'. Volse cosi' le spalle al Signore e prosegui'. Gli si avvicino' il diavolo e disse: "Cosa cerchi? Se saro' padrino di tuo figlio, gli daro' oro e tutti i piaceri del mondo." L'uomo domando': "Chi sei?" - "Sono il diavolo." - "Allora non ti voglio per compare: tu inganni gli uomini per sedurli," disse l'uomo, e prosegui'. Gli venne incontro la Morte e gli disse: "Prendimi per comare" - "Chi sei?" domando' l'uomo. "Sono la Morte, che fa tutti uguali." Allora l'uomo disse: "Tu sei giusta: prendi sia il ricco sia il povero senza fare differenze; sarai la mia comare." La Morte rispose: "Faro' diventare tuo figlio ricco e famoso; chi mi ha per amica, non manca di nulla." Disse l'uomo: "Domenica prossima c'e' il battesimo: sii puntuale." La Morte comparve come aveva promesso e fece da madrina al piccolo.

Quando il ragazzo fu adulto, un bel giorno la comare lo prese con s‚, lo porto' nel bosco e, quando furono soli, gli disse: "Ora avrai il mio regalo di battesimo. Faro' di te un medico famoso. Quando sarai chiamato al letto di un ammalato, ti appariro' ogni volta: se mi vedrai ai piedi del letto, puoi dire francamente che lo risanerai; gli darai un'erba che ti indichero' e guarira'; ma se mi vedi al capezzale dell'infermo, allora e' mio e dovrai dire che ogni rimedio e' inutile e che deve morire." Poi la Morte gli indico' l'erba miracolosa e gli disse: "Guardati dall'usarla contro il mio volere."

Ben presto il giovane divenne famoso in tutto il mondo. "Gli basta guardare l'ammalato per capire se guarira' o se deve morire." Cosi' si diceva di lui e la gente accorreva da ogni parte per condurlo dagli ammalati e gli davano tanto oro quanto egli chiedeva, cosicche'‚ in poco tempo divenne un uomo ricco. Ora avvenne che anche il re si ammalo', e mandarono a chiamare il medico perche'‚ dicesse se doveva morire. Ma quand'egli si avvicino' al letto, vide che la Morte si trovava al capezzale dell'ammalato: non vi era piu' erba che giovasse. Ma il medico penso': "Forse per una volta posso ingannare la Morte, e dato che e' la mia madrina, non se l'avra' poi tanto a male!" Cosi' prese il re e lo volto' di modo che la Morte venne a trovarsi ai suoi piedi; poi gli diede l'erba e il re si riebbe e guari'. Ma la Morte ando' dal medico adirata e con la faccia scura gli disse: "Per questa volta te la passo perche'‚ sono la tua madrina, ma se ti azzardi a ingannarmi ancora una volta, ne andra' della tua stessa vita!"

Non molto tempo dopo si ammalo' la principessa e nessuno riusciva e guarirla. Il re piangeva giorno e notte da non vederci piu'; infine fece sapere che chiunque la salvasse dalla morte, sarebbe diventato il suo sposo e l'erede della corona. Quando il medico giunse al letto dell'ammalata, vide la Morte al suo capezzale. Ma penso' alla promessa del re e inoltre la principessa era cosi' bella che egli dimentico' l'ammonimento e, anche se la Morte gli lanciava terribili occhiate, volto' l'ammalata mettendole la testa al posto dei piedi e le diede l'erba, cosicche'‚ ella torno' in vita.

Ma la Morte, vedendosi defraudata per la seconda volta di cio' che le spettava, ando' dal medico e disse: "Seguimi!" lo afferro' con la sua mano di ghiaccio e lo condusse in una caverna sotterranea, ove si trovavano migliaia e migliaia di luci a perdita d'occhio. Alcune erano grandi, altre medie, altre ancora piccole. A ogni istante alcune si spegnevano e altre si accendevano, di modo che le fiammelle sembravano saltellare qua e la'. "Vedi," disse la Morte, "queste luci sono le vite degli uomini. Le piu' alte sono dei bambini, le medie dei coniugi nel fiore degli anni, le piccole dei vecchi. Ma a volte anche i bambini e giovani hanno soltanto una piccola candelina. Quando si spegne, la loro vita e' alla fine ed essi mi appartengono." Il medico disse: "Mostrami la mia." Allora la Morte gli indico' un moccoletto piccolo piccolo che minacciava di spegnersi e disse: "Eccola!" Allora il medico si spavento' e disse: "Ah, cara madrina, accendetene un'altra perche'‚ possa godere la mia vita, diventando re e sposo della bella principessa!" - "Non posso," rispose la Morte, "deve spegnersi una candela prima che se ne accenda un'altra." - "Allora mettete quella vecchia su di una nuova, che arda subito quando l'altra e' finita," supplico' il medico. Allora la Morte finse di esaudire il suo desiderio, e prese una grande candela nuova. Ma, nel congiungerle, sbaglio' volutamente, poiche'‚ voleva vendicarsi, e il moccolo cadde e si spense. Subito il medico stramazzo' a terra: anch'egli era caduto nelle mani della Morte.


* * * FINE * * *