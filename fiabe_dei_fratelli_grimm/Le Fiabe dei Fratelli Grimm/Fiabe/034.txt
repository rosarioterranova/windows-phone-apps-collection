Un uomo aveva una figlia che chiamavano la saggia Elsa. Quando fu cresciuta il padre disse: "Dobbiamo darle marito." - "Si'," disse la madre, "purche'‚ qualcuno la voglia." Finalmente giunse da lontano un certo Gianni e la chiese in moglie, ma a condizione che la saggia Elsa fosse davvero assennata. "Oh," disse il padre, "ha sale in zucca!" E la madre aggiunse: "Ah, vede correre il vento per la strada e sente tossire le mosche." - "Si'," disse Gianni "se non e' ben giudiziosa, non la piglio." A tavola, dopo aver mangiato, la madre disse: "Elsa, vai in cantina a prendere della birra." Ella stacco' il boccale dalla parete, ando' in cantina e, per strada, sbatacchiava per bene il coperchio per non annoiarsi. Quando fu in cantina, prese lo sgabello e lo mise davanti alla botte, per non doversi piegare e rischiare di farsi male alla schiena, buscandosi un guaio imprevisto.

Poi si mise davanti il boccale e apri' il rubinetto e mentre la birra scorreva, non volendo lasciare inoperosi gli occhi, li alzo' verso la parete; guardo' di qua e di la' finche'‚ scorse, proprio sopra la sua testa, un piccone che i muratori avevano lasciato la' per sbaglio. Allora la saggia Elsa incomincio' a piangere e disse: "Se sposo Gianni e abbiamo un bambino e quando e' grande lo mandiamo in cantina a spillare la birra, il piccone gli cade sulla testa e lo ammazza!" Cosi' se ne stette la' a piangere a piu' non posso sull'imminente sciagura. Di sopra aspettavano la birra, ma la saggia Elsa non arrivava mai. Allora la madre disse alla serva: "Va' giu' in cantina a vedere dov'e' Elsa." La serva ando' e la trovo' seduta davanti alla botte che singhiozzava forte. "Elsa, perche'‚ piangi?" domando' la serva. "Ah," rispose, "non dovrei piangere? Se sposo Gianni e abbiamo un bambino, e quando e' grande lo mandiamo in cantina a spillare la birra, puo' darsi che gli cada il piccone in testa e l'ammazzi." La serva disse: "Ma guarda com'e' saggia la nostra Elsa!" Le si sedette accanto e incomincio' a piangere anche lei su quella sciagura. Dopo un po', poiche'‚ la serva non tornava e sopra avevano sete, l'uomo disse al servo: "Va' giu' in cantina a vedere dove sono Elsa e la serva."

Il servo scese, ed ecco la saggia Elsa e la serva che piangevano insieme. Ed egli chiese: "Perche'‚ piangete?" - "Ah," disse Elsa, "non dovrei piangere? Se sposo Gianni e abbiamo un bambino, e quando e' grande lo mandiamo in cantina a spillare la birra, gli cade il piccone sulla testa e lo ammazza." Allora il servo disse: "Ma guarda com'e' saggia la nostra Elsa!" Le si sedette accanto e incomincio' anch'egli a strillar forte. Di sopra aspettavano il servo, ma vedendo che non veniva mai, l'uomo disse alla moglie: "Va' giu' in cantina a vedere dov'e' Elsa." La donna scese, li trovo' tutti e tre a lamentarsi e domando' il perche'. Allora Elsa racconto' anche a lei che, di certo, il suo futuro bambino sarebbe stato ucciso dal piccone, appena fosse grande e dovesse spillare la birra, e il piccone cadesse. Allora anche la madre disse: "Ma guarda com'e' saggia la nostra Elsa!" Si mise a sedere e pianse con loro. Di sopra, l'uomo attese ancora un pochino, ma siccome sua moglie non tornava ed egli aveva sempre piu' sete, disse: "Scendero' io stesso in cantina a vedere dov'e' Elsa." Ma quando arrivo' in cantina e li vide tutti in lacrime, l'uno accanto all'altro, e ne udi' la causa, cioe' che la colpa era del bambino che Elsa un giorno avrebbe forse messo al mondo e che poteva essere ucciso dal piccone se vi si sedeva sotto a spillare la birra proprio nel momento in cui il piccone cadeva, allora esclamo': "Ma guarda com'e' saggia la nostra Elsa!" Si sedette e si mise a piangere con gli altri.

Sopra, il fidanzato rimase solo per un bel po'; poi, dato che nessuno ritornava, penso': "Ti staranno aspettando di sotto; devi scendere anche tu a vedere cosa fanno." Quando scese, li trovo' tutti e cinque seduti a piangere e lamentarsi l'uno meglio dell'altro, da far proprio compassione. "Che disgrazia e' successa?" domando'. "Ah, caro Gianni," disse Elsa, "se ci sposeremo e avremo un bambino, e diventa grande e lo mandiamo qui a spillare la birra, allora il piccone che e' rimasto lassu' puo' cadergli sulla testa e spaccargliela: e non dovremmo piangere?" - "Be'," disse Gianni, "la tua saggezza mi basta e, poiche'‚ sei cosi' giudiziosa, ti prendero' in moglie." La prese per mano, la porto' di sopra e la sposo'.

Dopo un certo tempo Gianni disse: "Moglie mia, io esco: vado a lavorare per guadagnare un po'; va' tu nel campo e mieti il grano che non ci manchi il pane." - "Si', mio caro Gianni," rispose Elsa, "lo faro'." Quando Gianni fu uscito, ella si cucino' una buona zuppa e se la porto' al campo. Appena arrivata, disse fra s': "Cosa faccio prima, mieto o mangio? Be', prima mangero'." Cosi' si mise a mangiare la sua zuppa e quando fu bella sazia, si disse di nuovo: "Cosa faccio prima, mieto o dormo? Be', prima dormiro'." Si distese nel grano e si addormento'. Gianni era a casa da un bel pezzo, ma Elsa non tornava; allora disse: "Com'e' saggia la mia Elsa! Ha cosi' voglia di lavorare che non torna a casa neppure per mangiare!" Ma siccome Elsa non tornava mai e imbruniva, Gianni usci' per andare a vedere quanto avesse mietuto; ma non aveva mietuto un bel niente, e dormiva, lunga distesa nel grano. Allora Gianni corse a casa a prendere una rete per gli uccelli con dei piccoli campanellini, e gliela tese intorno senza che lei si svegliasse. Poi torno' a casa, chiuse la porta e si sedette sulla sua sedia. Finalmente, a notte fonda, la saggia Elsa si sveglio'; e quando si alzo' ci fu intorno a lei un rumore di campanellini che tintinnavano a ogni passo. Allora si spavento', si confuse dubitando di essere proprio la saggia Elsa e disse: "Sono io o non sono io?" Ma non sapeva che cosa rispondere e se ne stette dubbiosa per un bel po'; infine penso': "Andro' a casa a domandare se sono o no io; lo sapranno di certo." Corse davanti all'uscio ma era chiuso; allora busso' alla finestra gridando: "Gianni, c'e' Elsa?" - "Si'," rispose Gianni, "e' qua." Ella si spavento' e disse: "Ah, Signore, allora non sono io!"

E ando' a un'altra porta, ma udendo il tintinnio dei campanelli, la gente non voleva aprirle. Cosi' ando' in giro un po' dappertutto; poi fuggi' dal villaggio.


* * * FINE * * *