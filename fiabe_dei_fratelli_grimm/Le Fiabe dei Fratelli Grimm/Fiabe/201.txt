C'era una volta una madre che aveva tre figlie: la maggiore era scortese e cattiva, la seconda era gia' molto meglio, benche'‚ avesse anche lei i suoi difetti, mentre la piu' giovane era una bimba buona e pia. Eppure la madre era cosi' stravagante che prediligeva proprio la figlia maggiore e non poteva soffrire la minore. Per questo mandava sovente la povera bambina in un gran bosco, per levarsela di torno; pensava infatti che si sarebbe persa e che non sarebbe piu' tornata. Ma l'angelo custode, che ogni bimbo buono ha con s‚, non l'abbandonava e la riportava sempre sulla strada giusta. Tuttavia una volta la bimba non riusci' a trovare la strada per uscire dal bosco e l'angioletto finse di non esserci. Cosi' ella continuo' a camminare fino a sera; allora vide in lontananza ardere un lumicino, corse verso quella luce e arrivo' davanti a una piccola capanna. Busso', la porta si apri' ed ella giunse a una seconda porta, alla quale busso' di nuovo. Le apri' un vecchio che aveva la barba bianca e un aspetto venerando, e non era altri che san Giuseppe. Egli le disse benevolmente: -Vieni, 

bimba cara, siediti sulla mia seggiolina accanto al fuoco e scaldati; se hai sete andro' a prenderti un po' d'acqua limpida; da mangiare invece, qui nel bosco, non ho altro per te che qualche radichetta; e prima devi raschiarle e farle cuocere-. San Giuseppe le porse le radici; ella le raschio' ben bene, poi prese un pezzetto di frittata e il pane che le aveva dato la madre, mise tutto insieme in un pentolino sul fuoco e si fece una pappa. Quando la pappa fu pronta, san Giuseppe disse: -Ho tanta fame, dammi un po' della tua cena-. La bimba lo servi' subito e gli diede di piu' di quello che tenne per s‚, ma con la benedizione di Dio si sfamo'. Quand'ebbero finito di mangiare, san Giuseppe disse: -Adesso andiamo a dormire, pero' io ho un letto solo: vacci tu, io mi stendero' per 

terra sulla paglia-. -No- rispose la bimba -rimani pure nel tuo letto; per me la paglia e' abbastanza morbida.- Ma san Giuseppe la prese in braccio e la porto' nel lettino, e la bimba disse le sue preghiere e si addormento'. La mattina dopo, quando si sveglio', voleva dare il buon giorno a san Giuseppe, ma non lo vide. Si alzo', lo cerco', ma non riusci' a trovarlo da nessuna parte; alla fine scorse dietro la porta un sacco con del denaro, ma cosi' pieno che poteva appena portarlo; sopra c'era scritto che era per la bimba che aveva dormito la' quella notte. Allora ella prese il sacco, corse via e arrivo' felicemente da sua madre; e siccome le regalo' tutto il denaro, la madre non pote'‚ che essere contenta di lei. Il giorno seguente anche la seconda figlia ebbe voglia di andare nel bosco. La madre le diede un pezzo di frittata molto piu' grosso e del pane. Le cose andarono come per l'altra sorella. La sera giunse alla capannuccia di san Giuseppe, che le diede le radici per la pappa. Quando la pappa fu cotta, egli disse anche a lei: -Ho tanta fame, dammi un po' della tua cena-. La bimba rispose: -Mangia pure con me-. Poi, quando san Giuseppe le offri' il suo letto e volle coricarsi sulla paglia, ella rispose: -No, vieni anche tu nel letto: c'e' posto per tutt'e due-. San Giuseppe la prese in braccio, la mise nel lettino e si corico' sulla paglia. La mattina, quando la bimba si 

sveglio' e cerco' san Giuseppe, egli era scomparso; ma dietro la porta ella trovo' un sacchetto di denaro lungo un palmo, e c'era scritto che era per la bimba che aveva dormito la' quella notte. Ella prese il sacchetto, corse a casa e lo porto' a sua madre; pero' tenne per s‚ di nascosto un po' di denaro. Ora si era incuriosita la figlia maggiore, e il mattino dopo volle andare nel bosco anche lei. La madre le diede frittata a volonta', pane, e in piu' del formaggio. La sera, proprio come le altre due, ella trovo' san Giuseppe nella sua capannuccia. Quando la pappa fu pronta e san Giuseppe disse: -Ho tanta fame, dammi un po' della tua cena- la fanciulla rispose: -Aspetta ch'io sia sazia: ti daro' quel che avanzo-. E mangio' quasi tutto, sicche'‚ san Giuseppe dovette raschiare la 

ciotolina. Poi il buon vecchio le offri' il suo letto e volle coricarsi sulla paglia; ella accetto' senz'altro, si corico' nel lettino e lo lascio' sulla paglia dura. Il mattino dopo, quando si sveglio', san Giuseppe non c'era, ma ella non se ne curo'; cerco' invece il sacco del denaro dietro la porta. Le sembro' che ci fosse qualcosa per terra, tuttavia, poiche'‚ non riusciva a capir bene cosa fosse, si piego' e ci urto' contro con il naso. E al naso le rimase attaccato e, quando si rialzo', vide con terrore che era un altro naso, saldamente appiccicato al suo. Incomincio' a gridare e a lamentarsi, ma non servi' a nulla: vedeva sempre quel naso, che stava cosi' in fuori. Allora corse via urlando, finche'‚ incontro' san Giuseppe; gli cadde ai piedi, e lo supplico' tanto che egli, impietosito, le tolse quel naso e le regalo' ancora due centesimi. Quando giunse a casa, la madre l'aspettava sulla porta e le domando': -Cos'hai ricevuto in regalo?-. La fanciulla menti' e disse: -Un grosso sacco pieno di denaro, ma l'ho perso per strada-. -Perso!- esclamo' la madre. -Oh, lo 

ritroveremo!- La prese per mano e voleva cercarlo con lei. Dapprima la fanciulla si mise a piangere e non voleva andare, alla fine pero' si mosse; ma per strada furono assalite da tante lucertole e serpi, che non sapevano come porsi in salvo. La fanciulla cattiva fu cosi' uccisa dai loro morsi, e la madre fu morsa in un piede, perche'‚ non l'aveva educata meglio.


* * * FINE * * *