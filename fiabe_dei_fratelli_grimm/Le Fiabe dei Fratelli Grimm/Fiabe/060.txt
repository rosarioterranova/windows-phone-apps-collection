C'erano una volta due fratelli, uno ricco e uno povero. Il ricco era un orefice ed era malvagio; il povero invece campava facendo scope ed era buono e onesto. Quest'ultimo aveva due figli gemelli che si assomigliavano come due gocce d'acqua. I due ragazzi frequentavano la casa del ricco e, di tanto in tanto, toccava loro qualche avanzo. Un giorno che il pover'uomo era andato nel bosco a raccogliere rami secchi, vide un uccello tutto d'oro, bello come non gli era mai capitato di vederne. Prese un sassolino, glielo getto' e riusci' a colpirlo, ma cadde soltanto una penna d'oro e l'uccello fuggi' via. L'uomo prese la piuma e la porto' al fratello che la esamino' e disse: -E' oro puro- e in cambio gli diede parecchio denaro. Il giorno seguente, l'uomo sali' su una betulla per tagliare qualche ramo quando, d'un tratto, vide levarsi dall'albero il medesimo uccello; si mise a cercare e trovo' un nido con dentro un uovo d'oro. Prese l'uovo e lo porto' nuovamente al fratello che ripete'‚: -E' oro puro- e glielo pago' il prezzo dovuto. Infine l'orefice disse: -Vorrei avere anche l'uccello-. Il pover'uomo si reco' per la terza volta nel bosco e, di nuovo, vide l'uccello posato sull'albero; prese una pietra, lo abbatte'‚ e lo porto' al fratello che, in cambio, gli diede un bel gruzzolo di monete d'oro. "Cosi' posso tirare avanti per un po' '' penso', e se ne ando' a casa tutto contento. L'orefice era furbo e accorto e sapeva bene di quale uccello si trattasse. Chiamo' la moglie e le disse: -Arrostiscimi l'uccello d'oro, ma bada che non ne manchi neanche un pezzo: voglio mangiarmelo tutto intero-. L'uccello, infatti, non era un animale comune, ma era di una specie rara che, a mangiarne il cuore e il fegato, ogni mattina si trovava una moneta d'oro sotto il cuscino. La donna preparo' l'uccello, l'infilzo' con uno spiedo e lo fece arrostire. Ma mentre l'animale cuoceva sul fuoco, la donna fu costretta a uscire dalla cucina per sbrigare delle faccende; ed ecco entrare di corsa i due figli del povero fabbricante di scope, che si misero davanti allo spiedo e lo fecero girare un paio di volte. E siccome, proprio in quel momento, caddero nella padella due pezzettini, uno disse: -Possiamo ben mangiare quei due bocconcini! Io ho tanta fame, nessuno lo notera'-. E li mangiarono. Ma in quella arrivo' la donna, e vedendo che stavano mangiando, disse: -Cosa avete mangiato?-. -I due piccoli pezzettini, caduti dall'uccello- risposero. -Erano il cuore e il fegato- esclamo' la donna spaventata e, perche'‚ il marito non andasse in collera, sgozzo' in tutta fretta un galletto, gli prese il cuore e il fegato e li mise nell'uccello d'oro.

Quando fu ben cotto, lo porto' all'orefice che se lo mangio' tutto. Il mattino dopo egli pensava di trovare una moneta d'oro sotto il guanciale, e invece non trovo' un bel niente. I due bambini erano ignari della fortuna che era loro toccata. Al mattino, quando si alzarono, qualcosa cadde a terra tintinnando: erano due monete d'oro. Essi le presero e le portarono al padre che disse stupito: -Com'e' possibile?-. Ma quando, il giorno dopo, ne trovarono altre due e cosi' ogni giorno, egli ando' dal fratello e gli racconto' quella strana storia. L'orefice capi' subito come stavano le cose, e che i bambini avevano mangiato il cuore e il fegato dell'uccello d'oro; allora, per vendicarsi, invidioso e perfido com'era disse al padre: -I tuoi bambini se l'intendono con il diavolo; non prendere il denaro e cacciali da casa, poiche'‚ il diavolo li ha in suo potere e puo' portare anche te alla dannazione-. Il padre temeva il maligno, e, per quanto gli fosse penoso, condusse i due gemelli nel bosco e li abbandono' con il cuore grosso. I due bambini se ne andarono per il bosco qua e la', cercando la via di casa, ma non la trovarono e si persero sempre piu'. Finalmente incontrarono un cacciatore che domando' loro: -Chi siete, bambini?-. -Siamo i figli del povero fabbricante di scope- risposero; e gli raccontarono che il padre li aveva abbandonati perche'‚ ogni mattina c'era una moneta d'oro sotto il loro guanciale. Il cacciatore era un buon uomo e, siccome i bambini gli piacevano ed egli non ne aveva, se li porto' a casa dicendo: -Vi faro' io da padre e vi allevero'-. Da lui impararono l'arte della caccia, e la moneta d'oro che ognuno trovava al risveglio fu messa da parte nel caso essi ne avessero avuto bisogno in futuro. Quando furono cresciuti, il padre adottivo li condusse un giorno nel bosco e disse: -Oggi dovete sparare voi stessi, perche'‚ possa promuovervi cacciatori-. Si appostarono con lui e attesero a lungo, ma selvaggina non ne arrivava. D'un tratto il cacciatore alzo' gli occhi e vide un gruppo di oche selvatiche che volavano disposte a triangolo; allora disse a uno dei ragazzi: -Abbattine una per angolo-. Egli esegui' l'ordine e supero' il suo tiro di prova. Poco dopo arrivo' un'altra fila di oche selvatiche, che volavano disposte come se raffigurassero il numero due; il cacciatore ordino' anche all'altro ragazzo di sparare abbattendone una per angolo, e anche questi supero' la prova. Allora il cacciatore disse: -Ormai siete dei cacciatori provetti-. Poi i due fratelli se ne andarono insieme nel bosco, si consigliarono e concertarono insieme qualcosa. La sera, quando si sedettero a tavola per cena, dissero al padre adottivo:

-Non tocchiamo cibo se prima non ci accordate un favore-. -Di che cosa si tratta?- chiese il padre. -Ora che siamo cacciatori- risposero -vorremmo provare a girare il mondo. Permetteteci, dunque, di partire!- Allora il vecchio disse, pieno di gioia: -Parlate da bravi cacciatori; non desideravo di meglio per voi, andate, avrete fortuna!-. Cio' detto, mangiarono e bevvero insieme allegramente. Quando giunse il giorno stabilito, il padre adottivo regalo' a ciascuno un bello schioppo e un cane; inoltre lascio' che si servissero a piacer loro dell'oro risparmiato. Poi li accompagno' per un tratto di strada e, nel salutarli, diede loro un coltello lucente dicendo: -Se doveste separarvi, piantate questo coltello in un albero al bivio; cosi', quando uno di voi ritorna, puo' vedere com'e' andata al fratello, poiche'‚, la parte della lama rivolta verso la direzione presa dall'assente arrugginisce se egli muore; finche'‚ vive, invece, rimane lucida-. I due fratelli proseguirono e arrivarono in un bosco cosi' grande che era impossibile attraversarlo in un sol giorno. Cosi' vi pernottarono e mangiarono quello che avevano messo nella bisaccia. Ma anche il giorno dopo, pur avendo camminato senza sosta, non riuscirono a uscire dal bosco. Siccome non avevano nulla da mangiare, uno disse: -Dovremmo ammazzare qualcosa, altrimenti patiremo la fame-. Carico' lo schioppo e si guardo' intorno. Vide venire di corsa una vecchia lepre e prese la mira; ma la lepre grido':-Caro cacciatore, se vivere potro', volentieri due piccini ti daro'.-Salto' nella macchia e porto' due piccoli. Ma i leprotti giocavano cosi' allegramente ed erano cosi' graziosi, che i cacciatori non ebbero il coraggio di ucciderli. Percio' li tennero con s‚ e i leprotti li seguirono bravamente. Poco dopo, giunse una volpe; volevano spararle ma la volpe grido':-Caro cacciatore, se vivere potro', volentieri due piccini ti daro'.-E porto' due volpacchiotti; e anche questi i cacciatori non osarono ucciderli, li diedero per compagni ai leprotti, e tutti e quattro li seguirono. Poco dopo arrivo' un lupo; i cacciatori stavano per sparare, ma anch'egli si salvo' la vita gridando:-Caro cacciatore, se vivere potro', volentieri due piccini ti daro'.-I cacciatori misero i due lupacchiotti con gli altri animaletti, e tutti li seguirono. Poi venne un orso, e anch'egli non voleva che gli si sparasse e grido':-Caro cacciatore, se vivere potro', volentieri due piccini ti daro'.-I cacciatori misero i due orsacchiotti con gli altri animali. E alla fine chi arrivo'? Un leone. Questa volta uno dei due giovani prese la mira ma anche il leone disse:-Caro cacciatore, se vivere potro', volentieri due piccini ti daro'.- Ora i cacciatori avevano due leoni, due orsi, due lupi, due volpi, e due lepri che li seguivano pronti a servirli.

Ma, nel frattempo, la fame non si era calmata; percio' dissero alle volpi: -Ascoltate, sornione, procurateci qualcosa da mangiare, voi che siete astute e maliziose-. -Non lontano da qui- risposero le volpi -c'e' un villaggio dove abbiamo gia' preso diversi polli; vi mostreremo la strada.- Raggiunsero il villaggio, si comprarono qualcosa e fecero dar da mangiare anche ai loro animali; poi proseguirono. Le volpi continuarono a indicare ai cacciatori la buona strada, pratiche com'erano dei luoghi ove si trovavano dei pollai. Cosi' vagabondarono per un po', ma non trovarono nessun posto dove potessero prestare servizio insieme. 

Allora dissero: -Non c'e' altra soluzione, dobbiamo separarci-. Si divisero gli animali cosicche'‚ ognuno aveva un leone, un orso, un lupo, una volpe e una lepre, poi si congedarono promettendosi amore fraterno fino alla morte e conficcarono in un albero il coltello donato dal padre adottivo; poi l'uno prese la strada verso oriente, l'altro verso occidente. Il piu' giovane giunse con i suoi animali in una citta' tutta parata a lutto. Entro' in una locanda e domando' all'oste se poteva dare alloggio alle sue bestie. L'oste li mise in una stalla che aveva un buco nella parete, cosi' la lepre salto' fuori e ando' a prendersi un cavolfiore, mentre la volpe si prese una gallina e, quando l'ebbe mangiata, ando' a prendersi un gallo. Invece il lupo, l'orso e il leone non poterono uscire perche'‚ erano troppo grossi.

Allora l'oste li fece condurre in un prato dove c'era una mucca, e lascio' che si saziassero. Dopo aver provveduto alle sue bestie, il cacciatore chiese all'oste perche'‚ la citta' fosse parata a lutto. L'oste rispose: -Perche'‚ domani morira' l'unica figlia del nostro re-. -E' condannata da una malattia?- domando' il cacciatore. -No- rispose l'oste -e' sanissima, tuttavia deve morire. Fuori dalla citta' c'e' un'alta montagna sulla quale dimora un drago, che ogni anno deve avere una vergine, altrimenti devasta tutto il paese. Ormai gli sono state date tutte le vergini e non resta che la principessa. Non c'e' speranza alcuna, deve essergli consegnata domani.- -Perche'‚ non uccidete il drago?- chiese il cacciatore. -Ah- rispose l'oste -gia' tanti cavalieri hanno tentato, ma ci hanno rimesso la vita tutti. A chi uccidera' il drago, il re ha promesso che dara' sua figlia in sposa e lo fara' erede del regno.- Il cacciatore tacque, ma il mattino dopo prese i suoi animali e sali' con essi sul monte del drago. Lassu' trovo' una chiesetta e sull'altare c'erano tre calici colmi con accanto la scritta: -Colui che vuotera' questi calici diventera' l'uomo piu' forte del mondo e brandira' la spada sotterrata davanti alla soglia-.

Il cacciatore non bevve, usci' e cerco' la spada sotto terra, senza tuttavia riuscire a smuoverla. Allora vuoto' i calici e divenne forte a sufficienza per poter sollevare la spada e maneggiarla con facilita'. Giunta l'ora in cui la principessa doveva essere consegnata al drago, il re, il maresciallo e i cortigiani l'accompagnarono fuori dalla citta'. Ella vide di lontano il cacciatore sulla cima del monte e, pensando che si trattasse del drago, non voleva piu' salire, ma alla fine dovette decidersi altrimenti l'intera citta' sarebbe stata perduta. Il re e i cortigiani se ne tornarono a casa profondamente addolorati, mentre il maresciallo dovette rimanere a sorvegliare che il drago portasse via la fanciulla. Quando la principessa giunse sulla montagna, non trovo' il drago ad attenderla, bensi' il giovane cacciatore. Egli la consolo' dicendole che l'avrebbe salvata, poi la condusse nella chiesetta e ve la rinchiuse. Poco dopo, ecco arrivare con gran fracasso il drago dalle sette teste. Vedendo il cacciatore, si stupi' e disse. -Che sei venuto a fare qui sul monte?-. Il cacciatore rispose: -Voglio combattere con te-. -Gia' tanti cavalieri hanno perso la vita- disse il drago -la spuntero' anche con te!- E lancio' fuoco dalle sette fauci, per incendiare l'erba all'intorno e soffocare il cacciatore nella vampa e nel fumo. Ma le bestie accorsero e lo spensero subito con le zampe. Allora il drago si scaglio' contro il cacciatore, ma questi brandi' la spada risonante e gli taglio' tre teste. Allora il drago s'infurio': si alzo' in aria vomitando fiamme e tentando di avventarsi sul cacciatore, ma egli torno' a vibrar la spada e gli mozzo' altre tre teste. Il mostro cadde sfinito eppure volle di nuovo lanciarsi contro il giovane che, con le ultime forze che gli restavano, gli mozzo' la coda.

Poi, incapace di lottare ancora, quest'ultimo chiamo' le sue bestie perche'‚ sbranassero il drago. Terminato il combattimento, il cacciatore apri' la chiesa e trovo' la principessa distesa a terra, svenuta per la paura e l'angoscia. La porto' fuori per farle riprendere i sensi e quand'ella apri' gli occhi, le mostro' il drago fatto a pezzi e le disse che era libera. Felice, ella esclamo': -Sarai il mio diletto, poiche'‚ mio padre mi ha promessa a colui che avrebbe ucciso il drago- Poi si tolse la collana di corallo e la divise fra gli animali, e al leone tocco' il fermaglietto d'oro. Invece al cacciatore diede il fazzoletto con il suo nome; ed egli ando' a tagliare le lingue dalle sette teste del drago e le avvolse serbandole con cura. Fatto questo, poiche'‚ era esausto per il fuoco e la lotta, disse alla fanciulla: -Siamo sfiniti tutti e due, dormiamo un po'!-. Ella acconsenti', si sdraiarono a terra e il cacciatore disse al leone: -Veglia, che nessuno ci sorprenda nel sonno!- e si addormentarono entrambi. Il leone si distese accanto a loro per vegliare, ma la lotta aveva stancato anche lui, percio' chiamo' l'orso e gli disse: -Sdraiati accanto a me, io devo dormire un po'; se succede qualcosa chiamami-. L'orso gli si sdraio' accanto, ma anch'egli era stanco, percio' chiamo' il lupo e disse. -Sdraiati accanto a me, io devo dormire un po'; se succede qualcosa chiamami.-. Il lupo gli si sdraio' accanto, ma era stanco anche lui, cosi' chiamo' la volpe e disse: -Sdraiati accanto a me io devo dormire un po'; se succede qualcosa chiamami-. La volpe gli si sdraio' accanto, ma anche lei era stanca, cosi' chiamo' la lepre e le disse: -Sdraiati accanto a me, io devo dormire un po'; se succede qualcosa chiamami-. La lepre le si sdraio' accanto, ma era stanca anche lei, poverina, e non poteva chiamare nessuno a fare la guardia; e si addormento'. Cosi' dormivano la principessa, il cacciatore, il leone, l'orso, il lupo, la volpe e la lepre; e tutti quanti dormivano un sonno profondo. Ma il maresciallo, che aveva dovuto vigilare di lontano, non vedendo il drago volar via con la fanciulla, e poiche'‚ sul monte tutto era tranquillo, si fece coraggio e sali'. Lassu' trovo' il drago che giaceva a terra fatto a pezzi e, non molto lontano, c'era la principessa e un cacciatore con i suoi animali, tutti profonda mente addormentati. E poiche'‚ egli era empio e malvagio, afferro' la spada e mozzo' la testa al cacciatore; poi prese in braccio la fanciulla e la porto' giu' dal monte. Ella si sveglio' e inorridi'; ma il maresciallo disse: -Ormai sei nelle mie mani, devi dire che sono stato io a uccidere il drago-. -Non posso farlo- rispose ella -e' stato un cacciatore con i suoi animali.- Allora egli trasse la spada e minaccio' di ucciderla se non avesse obbedito; cosi' la obbligo' a dargli la propria parola.

Poi la condusse dal re il quale non si teneva piu' dalla gioia, rivedendo la sua cara figliola che immaginava gia' uccisa dal mostro. Il maresciallo disse: -Ho ucciso il drago e liberato la fanciulla e il regno; percio' chiedo che ella mi sia data in moglie, secondo la promessa-. Il re domando' alla fanciulla: -E' vero cio' che dice?-. -Ah si'- rispose -ma desidero che le nozze non siano celebrate prima di un anno e un giorno.- Sperava infatti di sapere qualcosa del suo caro cacciatore, in quel periodo di tempo. Sul monte del drago gli animali dormivano ancora accanto al loro signore morto, quando arrivo' un grosso calabrone che si poso' sul naso della lepre; ma la lepre lo scaccio' con la zampa e continuo' a dormire. Il calabrone torno' una seconda volta, ma la lepre lo scaccio' di nuovo e continuo' a dormire. Allora torno' una terza volta e le punse il naso, svegliandola. Ella si sveglio' e subito chiamo' la volpe, la volpe il lupo, il lupo l'orso, e l'orso il leone. E quando il leone si sveglio' e vide che la fanciulla non c'era piu' e che il suo signore era morto, si mise a ruggire terribilmente e grido': -Chi ha fatto questo? Orso, perche'‚ non mi hai svegliato?-. L'orso chiese al lupo: -Perche'‚ non mi hai svegliato?- e il lupo alla volpe: -Perche'‚ non mi hai svegliato?- e la volpe alla lepre: -Perche'‚ non mi hai svegliato?-. Ma la povera lepre non seppe cosa rispondere, e la colpa ricadde su di lei. Volevano saltarle tutti addosso, ma ella li supplico' dicendo: -Non uccidetemi, restituiro' la vita al nostro padrone. Conosco un monte sul quale cresce una radice che, a metterla in bocca, guarisce ogni malattia e ogni ferita. Ma la montagna si trova a duecento ore da qui-. Il leone disse: -In ventiquattr'ore devi andare e tornare con la radice-. La lepre corse via e ritorno' dopo ventiquattr'ore con la radice. Il leone mise la testa del cacciatore sul tronco, e la lepre gli mise in bocca la radice; i pezzi si ricongiunsero all'istante, il cuore ricomincio' a battere e la vita torno' in lui. Il cacciatore si sveglio' e, non vedendo la fanciulla accanto a s‚, penso': "E' fuggita mentre dormivo per liberarsi di me." Nella fretta, il leone gli aveva messo la testa al contrario, senza che egli se ne accorgesse, assorto com'era nei suoi tristi pensieri. Ma, a mezzogiorno, quando volle mangiare qualcosa vide che aveva la faccia di dietro, non riuscendo a capire il perche'‚ domando' agli animali che cosa mai gli fosse successo mentre dormiva. Allora il leone gli racconto' che anche loro si erano addormentati e, al risveglio, lo avevano trovato morto con la testa mozza; la lepre era pero' andata a prendere la radice della vita e lui, nella fretta, gli aveva messo la testa nel verso sbagliato; ma avrebbe rimediato all'errore. Gliela strappo' di nuovo, la giro', e la lepre la fisso' con la radice.

Ma il cacciatore era triste; non volle piu' tornare in citta' e se ne ando' in giro per il mondo, facendo ballare le sue bestie in pubblico. Era trascorso proprio un anno quando gli capito' di ritornare la' dove aveva liberato la principessa dal drago e, questa volta, la citta' era parata di scarlatto. -Cosa significa?- chiese all'oste. -Un anno fa la citta' era parata con nastri neri, perche'‚ mai oggi vi sono paramenti rossi?- L'oste rispose: -Un anno fa, la figlia del nostro re doveva essere sacrificata al drago; ma il maresciallo l'ha ucciso, e domani saranno festeggiate le loro nozze: allora la citta' era, dunque, parata a lutto, mentre oggi e' parata di rosso in segno di gioia-. Il giorno delle nozze, il cacciatore disse all'oste a mezzogiorno: -Ci crede, signor oste, che oggi mangero' pane della tavola reale?-. -Si'- rispose l'oste -e io ci scommetto cento monete d'oro che non e' vero.- Il cacciatore accetto' la scommessa e gioco' una borsa con altrettante monete. Poi chiamo' la lepre e disse: -Va', tu che sei destra nel saltare, e portami un po' del pane che mangia il re-. Il leprottino era il piu' piccolo degli animali e non poteva passare l'incarico a un altro, percio' dovette incamminarsi. "Ah" pensava "ad andarmene cosi' solo in giro per le strade, i cani mi correranno dietro!" E infatti aveva ragione: i cani lo inseguivano per rammendargli la pelliccia! Ma egli, in men che non si dica, spicco' il balzo e ando' a nascondersi in una garitta, senza che il soldato se ne accorgesse. Arrivarono i cani a scovarlo, ma al soldato non garbo' l'affare e si mise a dar botte con il calcio del fucile, sicche'‚ scapparono urlando. Il leprotto ebbe cosi' via libera; corse al castello, ando' a mettersi proprio sotto la sedia della principessa e le gratto' il piede. -Va' via!- diss'ella pensando che fosse il suo cane. La lepre le gratto' di nuovo il piede ed ella ripete'‚: -Va' via!- credendo che fosse il cane. Ma la lepre non si lascio' confondere e gratto' per la terza volta; ella abbasso' gli occhi e, dalla collana, riconobbe la lepre. Allora prese l'animale in grembo, lo porto' nella sua camera e disse: -Cara lepre, cosa vuoi?-. La lepre rispose: -Il mio signore, quello che ha ucciso il drago, e' qui e mi manda a chiedere un pane, di quello che mangia il re-. Piena di gioia, ella fece chiamare il fornaio e gli ordino' di portare un pane, di quello che mangiava il re. -Ma il fornaio deve anche portarmelo- disse il leprottino -perche'‚ i cani non mi facciano nulla.- Il fornaio glielo porto' fino alla porta dell'osteria; poi la lepre si mise sulle zampe posteriori, prese il pane con quelle anteriori e lo porto' al suo padrone. Il cacciatore disse: -Vede, signor oste? Le cento monete d'oro sono mie-. L'oste si meraviglio', ma il cacciatore aggiunse: -Si', signor oste, ho avuto il pane, ma adesso voglio mangiare anche l'arrosto del re-. -Voglio proprio vedere- replico' l'oste, ma non volle piu' scommettere.

Il cacciatore chiamo' la volpe e le disse: -Volpicina mia, va' e portami un po' di arrosto, di quello che mangia il re-. Pelo Rosso la sapeva piu' lunga, sgattaiolo' di qua e di la' senza che neanche un cane la vedesse, ando' a infilarsi sotto la sedia della principessa e le gratto' il piede. Ella guardo' giu' e riconobbe la volpe dalla collana; se la porto' in camera e disse: -Cara volpe cosa vuoi?-. La volpe rispose: -Il mio signore, quello che ha ucciso il drago, e' qui e mi manda a chiedere un po' di arrosto di quello che mangia il re-. La principessa fece venire il cuoco che dovette preparare un arrosto come quello del re, e portarlo fino alla porta dell'osteria; poi la volpe gli prese il piatto e lo porto' al suo signore. -Vede, signor oste?- disse il cacciatore. -Pane e carne sono qua, ma ora voglio anche la verdura, di quella che mangia il re.- Allora chiamo' il lupo e gli disse: -Caro lupo, va' e portami un po' di verdura, di quella che mangia il re-. Il lupo che non aveva paura di nessuno, ando' dritto al castello e, quando arrivo' nella stanza dov'era la principessa, la tiro' per la veste perche'‚ si voltasse. Ella lo riconobbe dalla collana, se lo porto' in camera e disse: -Caro lupo, cosa vuoi?-. Il lupo rispose: -Il mio signore, quello che ha ucciso il drago, e' qui e mi manda a chieder un po' di verdura, di quella che mangia il re- Allora ella mando' a chiamare il cuoco che dovette preparare della verdura come quella che mangiava il re, e portarla fino alla porta dell'osteria; poi il lupo prese il piatto e lo porto' al suo signore. -Vede, signor oste?- disse il cacciatore. -Ora ho pane, carne e verdura, ma voglio anche il dolce, come lo mangia il re.- Chiamo' l'orso e gli disse: -Caro orso, tu ti ingozzi volentieri di dolci, va' e prendimene un po' di quelli che mangia il re-. L'orso trotto' fino al castello, e tutti lo evitavano, ma quando giunse davanti al corpo di guardia, gli puntarono contro il fucile e non volevano lasciarlo passare. Allora l'orso si rizzo' e con le zampe assegno' un paio di schiaffi a destra e a sinistra, sicche'‚ tutto il corpo di guardia cadde a terra; poi se ne ando' dritto dalla principessa, si fermo' dietro di lei e brontolo' un po' Ella si volse, riconobbe l'orso, lo introdusse nella sua camera e gli disse: -Caro orso, cosa vuoi?-. L'orso rispose: -Il mio signore, quello che ha ucciso il drago, e' qui e mi manda a chiedere un dolce, di quelli che mangia il re.- Allora ella fece chiamare il pasticcere che dovette preparare un dolce come quelli che mangiava il re, e portarlo fino all'osteria; poi l'orso si rizzo' sulle zampe di dietro, prese il piatto e lo porto' al suo padrone che disse: -Vede, signor oste, ora ho pane, carne, verdura e dolce, ma adesso voglio anche il vino del re-. Chiamo' il leone e disse: -Caro leone, tu che bevi volentieri, va' a prendermi un po' di vino, di quello che beve il re-. Il leone si mise in cammino e la gente scappava al vederlo; e quando giunse al corpo di guardia, volevano sbarrargli il passaggio;

ma basto' un ruggito e filarono via tutti quanti. Il leone ando' alla sala del trono e busso' alla porta con la coda. La principessa usci' e, vedendolo, per poco non si spavento', ma poi lo riconobbe dal fermaglio d'oro della sua collana, lo condusse in camera sua e disse: -Caro leone, cosa vuoi?-. Il leone rispose: -Il mio signore, quello che ha ucciso il drago, e' qui e mi manda a chiedere un po' di vino, di quello che beve il re-. Allora ella fece chiamare il coppiere perche'‚ desse al leone un po' di vino, di quello che beveva il re. Ma il leone disse: -Andro' anch'io a controllare che mi dia quello buono-. Scese con il coppiere e, quando furono in cantina, questi voleva spillargli del vino comune, di quello che bevono i servi; ma il leone disse: -Fermo li', prima voglio assaggiarlo-. Se ne spillo' mezzo boccale e lo bevve in un sorso. -No- disse -non e' quello buono.- Il coppiere lo guardo' storto, ma ando' a prenderne da un'altra botte, che era quella del maresciallo. Disse il leone: -Fermo li', prima voglio assaggiarlo-. Se ne spillo' un mezzo boccale e lo bevve. -Questo e' migliore, ma non e' ancora quello buono.- Allora il coppiere si arrabbio' e disse: -Cosa vuol saperne di vino una bestia!-. Ma il leone gli assesto' una botta dietro le orecchie che lo fece cadere malamente a terra; e quando si rialzo' lo condusse in silenzio in una cantina a parte, dove si trovava il vino del re, che a nessun altro era concesso di bere. Il leone ne spillo' mezzo boccale, lo assaggio' e disse: -Questo si' che e' buono- e ordino' al coppiere di riempirgliene sei bottiglie. Poi salirono di sopra ma quando il leone si trovo' all'aperto, barcollava, un po' brillo, e il coppiere dovette cosi' portargli il vino fino alla porta dell'osteria; poi il leone prese il cesto e lo porto' al suo padrone. Il cacciatore disse: -Vede, signor oste? Ora ho pane, carne, verdura, dolce e vino, come il re; adesso mangero' con le mie bestie-. Si mise a tavola, mangio' e bevve e diede da mangiare e da bere anche alla lepre, alla volpe, al lupo, all'orso e al leone, ed era tutto contento perche'‚ capiva che la principessa lo amava ancora. Quand'ebbe terminato di mangiare, disse: -Signor oste, ho mangiato e bevuto come mangia e beve il re; ora andro' a corte e sposero' la principessa-. L'oste domando': -Com'e' possibile, dato che ha gia' un fidanzato e oggi si sposeranno?-. Il cacciatore allora tiro' fuori il fazzoletto che gli aveva dato la principessa sul monte del drago e in cui si trovavano avvolte le sette lingue del mostro, e disse: -Mi aiutera' cio' che tengo in mano-. L'oste guardo' il fazzoletto e disse: -Potrei credere a tutto, ma non a questo, e sarei pronto a giocarmi tutto quel che posseggo-. Ma il cacciatore prese una borsa di monete d'oro, la mise sulla tavola e disse: -E io mi gioco questa-. Nel frattempo alla tavola reale il re disse alla figlia: -Che cosa volevano da te tutte quelle bestie che sono entrate e uscite dal mio castello?-. Ella rispose: -Non posso dirlo, ma mandate a chiamare il loro padrone: sara' cosa ben fatta-. Il re mando' un servo alla locanda a invitare il forestiero, e il servo arrivo' proprio quando il cacciatore e l'oste stavano scommettendo. Allora il cacciatore disse: -Vede, signor oste? Il re manda un servo a invitarmi, ma io non ci vado ancora-. Poi disse al servo: -Di' al re che lo prego di mandarmi abiti regali, una carrozza con sei cavalli, e dei servi ai miei ordini-. Quando il re udi' la risposta, disse alla figlia: -Cosa devo fare?-. Ella disse: -Mandatelo a prendere come desidera: sara' cosa ben fatta-. Allora il re mando' abiti regali, una carrozza con sei cavalli e dei servi ai suoi ordini. Vedendoli arrivare, il cacciatore disse: -Vede, signor oste? Vengono a prendermi come voglio io-. Indosso' gli abiti regali, prese il fazzoletto con le lingue del drago e si reco' dal re. Vedendolo venire, il re disse alla figlia: -Come devo riceverlo?-. Ella rispose: -Andategli incontro: sara' cosa ben fatta-.

Allora il re gli ando' incontro e lo fece salire, con tutti i suoi animali. Gli indico' un posto accanto a s‚ e a sua figlia, mentre il maresciallo, in qualita' di sposo, si sedette dall'altra parte, senza riconoscere il cacciatore. Proprio in quel momento furono portate le sette teste del drago e il re disse: -Queste teste le ha mozzate il maresciallo, per questo oggi gli daro' mia figlia in isposa-. Allora il cacciatore si alzo' in piedi, apri' le sette fauci e disse: -Dove sono le sette lingue del drago?-. Il maresciallo sbalordi' e si fece pallido non sapendo che cosa rispondere; infine disse turbato: -I draghi non hanno lingua-. -Coloro che mentono non dovrebbero averla- esclamo' il cacciatore -ma le lingue del drago sono il segno del vincitore.- Sciolse il fazzoletto, dov'erano tutte e sette, e in ogni fauce mise una lingua che combacio' perfettamente. Poi prese il fazzoletto, sul quale era ricamato il nome della principessa, lo mostro' alla fanciulla, e le domando' a chi l'avesse dato. Ella rispose: -A chi ha ucciso il drago-. Poi egli chiamo' le sue bestie, a ciascuna tolse la collana e al leone tolse il fermaglio d'oro, li mostro' alla principessa chiedendole a chi appartenessero. Ella rispose: -Sono miei; ho diviso la collana fra gli animali che aiutarono a sconfiggere il drago-. Allora il cacciatore disse: -Mentre dormivo, spossato dal combattimento, e' giunto il maresciallo che mi ha mozzato la testa, e ha portato via la principessa dando a credere di essere stato lui a uccidere il drago. Ma che abbia mentito, lo dimostrano le lingue, il fazzoletto e la collana-. E racconto' come le sue bestie l'avevano risanato grazie a una radice miracolosa e che, con loro, aveva girovagato per un anno; infine, ritornato, aveva appreso l'inganno del maresciallo dall'oste. Allora il re chiese alla figlia: -E' vero che costui ha ucciso il drago?-. -Si', e' vero- rispose ella. -Ora posso finalmente rivelare la scelleratezza del maresciallo, dato che e' venuta alla luce senza il mio aiuto; egli mi aveva infatti costretta a promettergli di tacere. Per questo ho voluto che le nozze non fossero celebrate prima di un anno e un giorno.- Allora il re fece chiamare dodici consiglieri che dovettero pronunciarsi sulla sorte del maresciallo e sentenziarono che fosse squartato da quattro buoi. Cosi' il maresciallo fu giustiziato, e il re diede la figlia in isposa al cacciatore e lo nomino' suo luogotenente in tutto il regno. Le nozze furono festeggiate con grande gioia, e il giovane re mando' a prendere suo padre e il padre adottivo e li colmo' di ogni bene. Non dimentico' neanche l'oste; lo fece chiamare e gli disse: -Vede, signor oste? Ho sposato la principessa, percio' ogni Suo avere e' mio- -Si'- rispose l'oste -sarebbe giusto.- Ma il giovane re disse: -Invece Le faro' grazia: terra' il Suo avere e le regalero' anche le mille monete d'oro-. Ora il giovane re e la regina vivevano insieme felici e contenti. Egli si recava spesso a caccia, essendo per lui il miglior divertimento, e le bestie lo accompagnavano. Nelle vicinanze, c'era un bosco che si diceva fosse incantato: chi vi entrava non ne usciva tanto facilmente. Ma il giovane aveva tanta voglia di andarvi a cacciare, che non lascio' in pace il vecchio re finche'‚ questi non gli accordo' il suo permesso. Cosi' parti' a cavallo con un seguito numeroso ma, quando giunse nel bosco, vide una cerva bianca come la neve, e disse ai suoi: -Fermatevi qui finche'‚ non saro' di ritorno, voglio cacciare quel bell'animale- e lo rincorse a cavallo, addentrandosi nel bosco, seguito soltanto dalle sue bestie. Gli uomini del seguito lo aspettarono fino a sera, ma egli non torno'; allora rientrarono al castello e raccontarono alla giovane regina:

-Il giovane re ha inseguito una cerva bianca nel bosco incantato e non ha piu' fatto ritorno-. Ella era in grande apprensione, ma egli aveva rincorso a cavallo il bell'animale, senza poterlo mai raggiungere; quando pensava che fosse a tiro, eccolo di nuovo distante, finche'‚ spari' del tutto. Accortosi di essersi addentrato nel piu' folto del bosco, prese il corno e lo suono', ma non ricevette risposta poiche'‚ il suo seguito non poteva udirlo. Calarono le tenebre ed egli vide che per quel giorno non poteva fare ritorno a casa; scese da cavallo e si accese un fuoco sotto un albero, per passarvi la notte. Mentre se ne stava accanto al fuoco con le bestie distese vicino, gli parve di udire una voce umana; si guardo' attorno ma non riusci' a scorgere nessuno. Poco dopo torno' a udire un gemito che pareva provenire dall'alto; alzo' gli occhi e vide una vecchia seduta sull'albero, che si lamentava dicendo: -Uh, uh, uh, che freddo!-. Egli disse: -Scendi a scaldarti, se hai freddo-. Ma ella replico': -No, le tue bestie mi mordono-. -Non ti fanno niente, nonnina- disse egli -vieni pure giu'.- Ma ella era una strega e disse: -Ti gettero' una bacchetta; se li tocchi con quella sul dorso, non mi faranno niente-. Gli getto' una bacchetta, e con quella egli tocco' le bestie, che subito giacquero immobili, trasformate in pietra. Quando la strega non ebbe piu' paura degli animali, salto' giu' e tocco' anche lui con una bacchetta trasformandolo in pietra. Poi, ridendo, lo trascino' con i suoi animali in una fossa, dove c'erano gia' altre pietre di quella sorta. Il giovane re non tornava mai e la paura e la preoccupazione della regina aumentavano sempre di piu'. Ora avvenne che proprio in quel tempo giunse nel regno l'altro fratello che, al momento della separazione, se ne era andato verso oriente. Aveva cercato invano un lavoro, poi aveva girato qua e la' facendo ballare le sue bestie. Un giorno gli venne in mente, per sapere come stesse suo fratello, di andare a vedere il coltello che, nel separarsi, essi avevano conficcato nell'albero. Quando giunse al bivio vide che, dalla parte del fratello, la lama era per meta' arrugginita e per meta' ancora lucida. Spaventato, egli penso': "A mio fratello deve essere accaduta una terribile disgrazia, ma forse posso ancora salvarlo, perche'‚ la lama e' ancora lucida a meta'." E si mise in cammino verso occidente. Quando giunse alla porta della citta', gli venne incontro la sentinella domandandogli se doveva annunciare alla moglie il suo arrivo: gia' da un paio di giorni la giovane regina era in ansia per la sua assenza, temendo che fosse perito nel bosco incantato. La sentinella credeva infatti che si trattasse del giovane re in persona tanto gli assomigliava, anch'egli seguito dagli animali. Egli comprese cosi' che si trattava del fratello e penso': "E' meglio che mi faccia passare per lui, cosi' potro' forse salvarlo piu' facilmente." Si fece, dunque, accompagnare dalla sentinella al castello, dove fu ricevuto con gran gioia. La giovane regina credette che fosse il suo sposo, ed egli le racconto' di essersi smarrito nel bosco senza sapere come uscirne. La sera fu condotto al letto regale, ma fra s‚ e la giovane regina mise una spada a due tagli; ella non comprese il perche'‚, ma non oso' fare domande. Egli rimase la' un paio di giorni, cercando di scoprire tutto cio' che riguardava il bosco incantato; alla fine disse: -Voglio andare di nuovo a cacciare laggiu'-. Il re e la giovane regina volevano dissuaderlo, ma egli insistette e parti' con un gran seguito. Quando giunse nel bosco vide anche lui la cerva bianca e disse ai suoi: -Rimanete qui ad aspettarmi finche'‚ non saro' di ritorno, voglio cacciare quel bell'animale- ed entro' nel bosco seguito dalle sue bestie. Gli accadde lo stesso che al fratello: non pot‚ raggiungere la cerva bianca e si addentro' tanto nel bosco che fu costretto a pernottarvi. Quand'ebbe acceso un fuoco, udi' gemere dall'alto: -Uh, uh, uh, che freddo!-.

Alzo' gli occhi e vide la strega sull'albero. -Se hai freddo- disse -scendi a scaldarti, nonnina.- Ma ella rispose: -No, le tue bestie mi mordono-. -Non ti fanno niente- disse egli. La strega replico': -Ti gettero' una bacchetta; se li tocchi con quella, non mi fanno niente-. Ma il cacciatore diffido' delle sue parole e disse: -Le mie bestie non le tocco; vieni giu' o vengo a prenderti!-. Ella grido': -Cosa credi? tanto non puoi farmi nulla!-. Ma egli rispose: -Se non scendi, sparo-. Ella disse: -Spara pure, le pallottole non mi faranno nulla-. Egli prese la mira e sparo', ma la strega era invulnerabile al piombo; diede una risata stridula e grido': -Non riuscirai a colpirmi!-. Ma il cacciatore la sapeva lunga: strappo' dalla giubba tre bottoni d'argento e li mise nello schioppo poiche'‚ contro l'argento le arti della strega erano vane; e, quando sparo', ella precipito' a terra urlando. Allora egli disse, tenendola ferma con un piede: -Vecchia strega, se non confessi subito dov'e' mio fratello, ti prendo e ti butto nel fuoco-. Piena di paura, ella chiese grazia e disse: -E' in una fossa, insieme alle sue bestie, trasformato in pietra-. Egli la costrinse ad accompagnarlo dicendo: -Vecchio gattomammone, adesso ridesti mio fratello e tutti coloro che sono qui dentro, o finisci nel fuoco-. Ella prese una bacchetta e tocco' le pietre: il fratello si ridesto', insieme ai suoi animali, e cosi' tanta altra gente si alzo': mercanti, artigiani e pastori, lo ringraziarono per averli liberati e se ne tornarono a casa. I due fratelli si baciarono, felici di rivedersi. Poi afferrarono la strega, la legarono e la buttarono nel fuoco, e, quando fu bruciata, il bosco si apri', facendosi chiaro e luminoso, sicche'‚ si poteva vedere il castello reale, a tre ore di cammino. I due fratelli ritornarono a casa insieme e, per via, si raccontarono le loro avventure. E quando il piu' giovane disse di essere il luogotenente del re, l'altro aggiunse: -Me ne sono accorto! Quando sono arrivato in citta', infatti, mi hanno scambiato per te e sono stato trattato con tutti gli onori: la giovane regina mi ha creduto il suo sposo e ho dovuto mangiare al suo fianco e dormir nel tuo letto-. All'udir queste parole, il fratello, geloso e furente, trasse la spada e gli taglio' la testa. Ma quando giacque a terra morto, ed egli ne vide scorrere il sangue vermiglio, si penti' amaramente e disse: -Mio fratello mi ha liberato dall'incantesimo, e io l'ho ucciso!- e si lamentava a gran voce. Allora venne la sua lepre e gli disse che sarebbe andata a prendere la radice miracolosa. Corse via e la porto' ancora in tempo: il morto fu risuscitato e non s'accorse affatto della ferita. Proseguirono il cammino e il giovane disse: -Tu hai il mio aspetto, indossi vesti regali come me e, come me, hai delle bestie al tuo seguito: entriamo in citta' da due porte opposte e presentiamoci insieme al vecchio re-. Si separarono e al vecchio re si presentarono nello stesso momento, le sentinelle dell'una e dell'altra porta, ad annunciargli che il giovane re era tornato dalla caccia con i suoi animali. Il re disse: -Non e' possibile, le porte distano un'ora l'una dall'altra-. Ma in quella, i due fratelli entrarono da parti opposte nel cortile del castello e salirono insieme. Allora il re disse a sua figlia: -Dimmi dunque qual e' tuo marito. Si somiglian tanto ch'io non potrei dirlo-. Ella era in grande imbarazzo e non avrebbe saputo dirlo, quando le venne in mente la collana che aveva dato agli animali. Vide al collo di uno dei leoni il fermaglio d'oro, ed esclamo' tutta contenta: -Il padrone di questo leone e' il mio vero sposo-. Il giovane re si mise a ridere e disse: -Si', e' proprio vero!-. Sedettero a tavola tutti insieme e mangiarono e bevvero allegramente. La sera, quando il giovane re ando' a letto, sua moglie gli disse: -Perche'‚ le notti scorse hai sempre messo nel nostro letto una spada a due tagli? Ho creduto che volessi uccidermi-. Allora egli capi' come il fratello gli fosse stato fedele.


* * * FINE * * *