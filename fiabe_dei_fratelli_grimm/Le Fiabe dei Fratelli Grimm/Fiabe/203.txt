C'era una volta una povera donna che aveva due bambini. Il piu' piccolo doveva andare tutti i giorni nel bosco a fare legna. Una volta che si era spinto molto lontano a cercarla, gli si avvicino' un piccino, che era tutto bello, lo aiuto' premurosamente a raccogliere la legna, e gliela porto' anche fino a casa; ma poi in un batter d'occhio spari'. Il bambino lo racconto' a sua madre, ma ella non voleva crederci. Infine egli le porto' una rosa e racconto' che gliel'aveva data il bel bambino, e gli aveva detto che sarebbe tornato quando la rosa fosse sbocciata. La madre mise la rosa nell'acqua. Una mattina il bimbo non si alzo', la madre si avvicino' al letto e lo trovo' morto: ma la' disteso era tutto bello. E proprio quel mattino la rosa era sbocciata.


* * * FINE * * *