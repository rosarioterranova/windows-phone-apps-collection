C'era una volta un re e una regina che ogni giorno dicevano: "Ah, se avessimo un bambino!" Ma il bambino non veniva mai. Un giorno, mentre la regina faceva il bagno, ecco che un gambero salto' fuori dall'acqua e le disse: "Il tuo desiderio sara' esaudito: darai alla luce una bambina."

La profezia del gambero si avvero' e la regina partori' una bimba cosi' bella che il re non stava piu' nella pelle dalla gioia e ordino' una gran festa. Non invito' soltanto i suoi parenti, amici e conoscenti, ma anche le fate perche'‚ fossero benevole e propizie alla neonata. Nel suo regno ve n'erano tredici, ma siccome egli possedeva soltanto dodici piatti d'oro per il pranzo, dovette rinunciare a invitarne una.

Dopo la festa, le fate diedero alla bimba i loro doni meravigliosi: la prima le dono' la virtu', la seconda la bellezza, la terza la ricchezza, e cosi' via, tutto cio' che si puo' desiderare al mondo. Dieci fate avevano gia' formulato il loro auspicio, quando giunse la tredicesima che voleva vendicarsi perche'‚ non era stata invitata. Ella disse ad alta voce: "A quindici anni, la principessa si pungera' con un fuso e cadra' a terra morta." Allora si fece avanti la dodicesima, che doveva formulare il suo voto; certo non poteva annullare la spietata sentenza, ma poteva attenuarla e disse: "La principessa non morira' ma cadra' in un sonno profondo che durera' cento anni."

Il re, sperando di poter preservare la sua bambina da quella grave disgrazia, ordino' che tutti i fusi del regno fossero bruciati. Frattanto, nella fanciulla si adempirono i voti delle fate: ella era cosi' bella, virtuosa, gentile e intelligente, che non si poteva guardarla senza volerle bene. Ora avvenne che proprio il giorno in cui compi' quindici anni, il re e la regina erano fuori ed ella rimase sola nel castello. Giro dappertutto, visito' ogni stanza a piacer suo e giunse infine a una vecchia torre. Sali' una stretta scaletta che la condusse fino a una porticina. Nella serratura c'era una chiave arrugginita e quand'ella la giro', la porta si spalanco': in una piccola stanzetta c'era una vecchia con un fuso che filava con solerzia il suo lino.

"Oh, nonnina," disse la principessa, "che cosa stai facendo?" - "Filo," rispose la vecchia, e assenti' con il capo. "Come gira quest'aggeggio!" esclamo' la fanciulla, e prese in mano il filo per filare anche lei. Ma non appena lo tocco', si compi' l'incantesimo ed ella si punse un dito.

Come senti' la puntura, cadde a terra in un sonno profondo. E il re e la regina, che stavano rincasando, si addormentarono anch'essi con tutta la corte. I cavalli si addormentarono nelle stalle, i cani nel cortile, le colombe sul tetto, le mosche sulla parete; persino il fuoco che fiammeggiava nel camino si smorzo' e si assopi', l'arrosto smise di sfrigolare e il cuoco, che voleva prendere per i capelli uno sguattero colto in flagrante, lo lascio' andare e si addormento' anche lui. Tutto cio' che aveva parvenza di vita, tacque e dormi'.

Intorno al castello crebbe una siepe di fitte spine, che ogni anno diventava sempre piu' alta finche'‚ arrivo' a cingerlo completamente e a ricoprirlo tutto; cosi' non se ne vide piu' nulla, neanche le bandiere sul tetto. Ma nel paese si diffuse la leggenda di Rosaspina, la bella addormentata, come veniva chiamata la principessa; e ogni tanto veniva qualche principe che si avventurava attraverso il roveto tentando di raggiungere il castello. Ma non riuscivano a penetrarvi perche'‚ le spine li trattenevano come se si fosse trattato di mani, ed essi si impigliavano e morivano miseramente.

Dopo molti, molti anni, giunse nel paese un altro principe; un vecchio gli parlo' dello spineto che circondava un castello nel quale una meravigliosa principessa di nome Rosaspina dormiva con tutta la corte. Gia' suo nonno gli aveva narrato che molti principi avevano tentato di penetrare fra le spine ma vi erano rimasti imprigionati ed erano miseramente periti. Allora il giovane disse: "Io non ho timore: attraversero' i rovi e vedro' la bella Rosaspina." Il vecchio cerco' di dissuaderlo in tutti i modi, ma egli non gli diede retta.

Ora, proprio il giorno in cui il principe tento' l'impresa erano trascorsi cento anni. Quando si avvicino' al roveto, non trovo' che fiori bellissimi che si scostarono spontaneamente al suo passaggio, ricongiungendosi alle sue spalle, sicche'‚ egli passo' illeso. Giunto nel cortile del castello, vide cavalli e cani da caccia pezzati che dormivano, distesi a terra; sul tetto erano posate le colombe con le testine sotto l'ala. Quando entro', le mosche dormivano sulla parete e il cuoco, in cucina, tendeva ancora la mano per afferrare lo sguattero, mentre la serva sedeva davanti al pollo nero che doveva spennare.

Egli ando' oltre e vide dormire tutta la corte e in alto, sul trono, dormivano il re e la regina. Prosegui' ancora e il silenzio era tale che egli udiva il proprio respiro. Finalmente giunse alla torre e apri' la porta della cameretta in cui dormiva Rosaspina. Giaceva la', ed era cosi' bella che egli non riusciva a distoglierne lo sguardo. Si chino' e le diede un bacio.

E, come l'ebbe baciata, Rosaspina apri' gli occhi, si sveglio' e lo guardo' tutta ridente. Allora scesero insieme e il re, la regina e tutta la corte si svegliarono e si guardarono l'un l'altro stupiti. I cavalli in cortile si alzarono e si scrollarono; i cani da caccia saltarono su scodinzolando; le colombe sul tetto levarono la testina da sotto l'ala, si guardarono intorno e volarono nei campi; le mosche ripresero a muoversi sulle pareti; il fuoco in cucina si ravvivo', si mise ad ardere e continuo' a cuocere il pranzo; l'arrosto ricomincio' a sfrigolare, il cuoco diede allo sguattero uno schiaffo che lo fece gridare, e la serva fini' di spennare il pollo.

Poi furono celebrate con gran fasto le nozze del principe e di Rosaspina, che vissero felici fino alla morte.


* * * FINE * * *