C'era una volta un povero contadino che non aveva terra, ma aveva soltanto una piccola casetta e un'unica figlia. La figlia disse: "Dovremmo pregare il re di darci un pezzetto di terra." Il re era venuto a sapere della loro poverta' e dono' loro qualche zolla erbosa; la fanciulla e il padre le zapparono per seminarci un po' di frumento e qualche altra granaglia. Quando ebbero zappato quasi tutto il campo, trovarono nella terra un mortaio d'oro puro. "Senti" disse il padre alla fanciulla "dato che il nostro re e' stato cosi' indulgente e ci ha regalato il campo dobbiamo dargli il mortaio." Ma la figlia non era d'accordo e disse: "Babbo, se abbiamo il mortaio e non il pestello, ci tocchera' cercare anche il pestello; percio' e' meglio tacere." Ma egli non volle ascoltarla, prese il mortaio, lo porto' al re e disse che lo avevano trovato nella landa. Il re prese il mortaio e domando' se non avesse trovato altro. "No" rispose il contadino. Ma il re disse che doveva procurargli anche il pestello. Il contadino rispose che non lo avevano trovato, ma fu come se avesse parlato al vento. Fu gettato in prigione e avrebbe dovuto restarci finche' non avesse reso il pestello. I servi dovevano portargli ogni giorno pane e acqua, quel che si mangia in prigione; e lo sentivano sempre gridare: "Ah, se avessi ascoltato mia figlia! Ah, se avessi ascoltato mia figlia!." Allora i servi andarono dal re e gli dissero che il prigioniero diceva sempre: "Ah, se avessi ascoltato mia figlia!" e non voleva ne' mangiare ne' bere. Allora il re ordino' ai servi di portargli il prigioniero e gli domando' perche' continuasse a gridare: "Ah, se avessi ascoltato mia figlia!." - "Cos'ha mai detto vostra figlia?" - "Si', ha detto di non portare il mortaio, altrimenti avrei dovuto procurare anche il pestello." - "Se avete una figlia cosi' saggia, fatela dunque venire." Ella dovette cosi' presentarsi al re, che le domando' se fosse davvero tanto saggia, e disse che voleva proporle un indovinello: se l'avesse indovinato, l'avrebbe sposata. Ella rispose di si', avrebbe provato a indovinare. Allora il re disse: "Vieni da me ne' vestita ne' nuda, ne' a cavallo ne' in carrozza, ne' sulla strada ne' fuori dalla strada: e se riuscirai a fare tutto questo ti sposero'." Ella se ne ando' e si spoglio' nuda come Dio l'aveva fatta, cosi' non era vestita; prese poi una gran rete da pesca, vi si mise dentro e se l'avvolse attorno, cosi' non era nuda; si fece prestare un asino, alla coda del quale lego' la rete, ed esso doveva trascinarla, cosi' non era ne' a cavallo ne' in carrozza; e l'asino dovette trascinarla sulla carreggiata in modo che toccasse terra soltanto con il dito grosso, cosi' non era ne' sulla strada ne' fuori dalla strada.

Quando giunse dal re, questi le disse che aveva risolto l'indovinello. Libero' suo padre dalla prigione, la prese in moglie e le affido' tutto il patrimonio reale. Erano gia' trascorsi alcuni anni e, un giorno che il re passava la rivista, avvenne che davanti al castello si fermassero, con i loro carri, dei contadini che aveva venduto la legna: alcuni avevano dei buoi, altri dei cavalli. C'era un contadino che aveva tre cavalli e uno di questi partori' un puledrino, che corse via e ando' a cacciarsi fra due buoi attaccati a un altro carro. Quando i contadini s'incontrarono, incominciarono a litigare, ad azzuffarsi e a vociare, poiche' il padrone dei buoi voleva tenersi il puledro e diceva che l'avevano fatto i buoi, mentre l'altro diceva che l'avevano fatto i cavalli ed era suo.

La lite fini' davanti al re, ed egli sentenzio' che il puledro doveva rimanere dove si trovava; cosi' tocco' al padrone dei buoi, al quale tuttavia non apparteneva. L'altro se ne ando' piangendo e lamentandosi per il suo puledro. Ma egli aveva sentito dire che la regina era tanto clemente, poiche' anch'ella proveniva da una povera famiglia di contadini; percio' si reco' da lei e la prego' di aiutarlo ad avere il suo puledro. Ella disse: "Si', se mi promettete di non tradirmi, vi aiutero'. Domattina presto, quando il re e' alla rivista, mettetevi in mezzo alla strada, dove egli deve passare, prendete una gran rete da pesca e fate finta di pescare; continuate a pescare e versate la rete, proprio come se fosse piena."E gli disse anche quel che doveva rispondere, se il re l'avesse interrogato. Cosi', il giorno dopo, il contadino era la' che pescava all'asciutto. Quando il re passo' li' davanti e lo vide, mando' subito il suo portaordini a chiedere che intenzioni avesse quel pazzo. Egli rispose: "Pesco." Ma l'altro gli domando' come potesse pescare visto che non c'era acqua. Disse il contadino: "Se due buoi possono fare un puledro, anch'io posso pescare all'asciutto." Il portaordini ando' a riferire la risposta al re; allora questi fece chiamare il contadino e gli disse che quella non era farina del suo sacco; di chi era quella risposta? Doveva confessarlo subito. Ma il contadino non voleva parlare e continuava a dire: "Dio guardi!" e che ci aveva pensato lui. Allora lo misero su un fascio di paglia e lo picchiarono e lo tormentarono finche' egli confesso' di averla avuta dalla regina. Quando torno' a casa, il re disse alla moglie: "Perche' sei cosi' falsa con me? Non ti voglio piu' per moglie: ormai e' finita, tornatene nella tua casetta di contadini, da dove sei venuta!." Tuttavia le permise di portare con se' la cosa piu' cara e piu' preziosa che avesse: questo era il suo congedo. Ella disse: "Si', caro marito, se e' cio' che vuoi, lo faro'." E gli salto' al collo, lo bacio' e disse che voleva prender commiato. Allora si fece portare un potente sonnifero per il brindisi d'addio: il re bevve un bel sorso, mentre lei lo tocco' appena. Egli cadde subito in un sonno profondo e, quando la regina vide che dormiva, chiamo' un servo, prese un bel lenzuolo di lino bianco e ve lo avvolse dentro; i servi dovettero trasportarlo in una carrozza che era davanti alla porta, poi ella lo condusse nella sua casetta. Lo mise nel suo lettino, ed egli continuo' a dormire giorno e notte e, quando si sveglio', si guardo' attorno e disse: "Ah, mio Dio, dove sono?." Chiamo' i suoi servi, ma non ce n'era neanche uno. Finalmente la moglie si avvicino' al letto e disse: "Mio caro signore, mi avete ordinato di portare via dal castello cio' che mi era piu' caro e piu' prezioso, sicche' ho deciso di prendere voi!." Il re disse: "Cara moglie, tu sei mia e io sono tuo." La condusse nuovamente al castello e volle che si ricelebrassero le nozze. E certo vivranno ancora oggi.


* * * FINE * * *