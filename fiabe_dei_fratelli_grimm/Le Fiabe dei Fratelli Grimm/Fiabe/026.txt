C'era una volta una dolce bimbetta; solo a vederla le volevan tutti bene, e specialmente la nonna che non sapeva piu' che cosa regalarle. Una volta le regalo' un cappuccetto di velluto rosso, e poiche'‚ le donava tanto, ed ella non voleva portare altro, la chiamarono sempre Cappuccetto Rosso. Un giorno sua madre le disse: "Vieni, Cappuccetto Rosso, eccoti un pezzo di focaccia e una bottiglia di vino, portali alla nonna; e' debole e malata e si ristorera'. Sii gentile, salutala per me, e va' da brava senza uscire di strada, se no cadi, rompi la bottiglia e la nonna resta a mani vuote."

"Si', faro' tutto per bene," promise Cappuccetto Rosso alla mamma, e le diede la mano. Ma la nonna abitava fuori, nel bosco, a una mezz'ora dal villaggio. Quando Cappuccetto Rosso giunse nel bosco, incontro' il lupo, ma non sapeva che fosse una bestia tanto cattiva e non ebbe paura. "Buon giorno, Cappuccetto Rosso," disse questo. "Grazie, lupo." - "Dove vai cosi' presto, Cappuccetto Rosso?" - "Dalla nonna." - "Che cos'hai sotto il grembiule?" - "Vino e focaccia per la nonna debole e vecchia; ieri abbiamo cotto il pane, cosi' la rinforzera'!" - "Dove abita la tua nonna, Cappuccetto Rosso?" - "A un buon quarto d'ora da qui, nel bosco, sotto le tre grosse querce; la' c'e' la sua casa, e' sotto la macchia di noccioli, lo saprai gia'," disse Cappuccetto Rosso. Il lupo penso' fra s': Questa bimba tenerella e' un buon boccone prelibato per te, devi far in modo di acchiapparla. Fece un pezzetto di strada con Cappuccetto Rosso, poi disse: "Guarda un po' quanti bei fiori ci sono nel bosco, Cappuccetto Rosso; perche'‚ non ti guardi attorno? Credo che tu non senta neppure come cantano dolcemente gli uccellini! Te ne stai tutta seria come se andassi a scuola, ed e' cosi' allegro nel bosco!"

Cappuccetto Rosso alzo' gli occhi e quando vide i raggi del sole filtrare attraverso gli alberi, e tutto intorno pieno di bei fiori, penso': Se porto alla nonna un mazzo di fiori, le fara' piacere; e' cosi' presto che arrivo ancora in tempo. E corse nel bosco in cerca di fiori. E quando ne aveva colto uno, credeva che piu' in la' ce ne fosse uno ancora piu' bello, correva li' e cosi' si addentrava sempre piu' nel bosco. Il lupo invece ando' dritto alla casa della nonna e busso' alla porta. "Chi e'?" - "Cappuccetto Rosso, ti porto vino e focaccia; aprimi." - "Non hai che da alzare il saliscendi," grido' la nonna, "io sono troppo debole e non posso alzarmi." Il lupo alzo' il saliscendi, entro', e senza dir motto ando' dritto al letto della nonna e la inghiotti'. Poi indosso' i suoi vestiti e la cuffia, si corico' nel letto, e tiro' le cortine.

Ma Cappuccetto Rosso aveva girato in cerca di fiori, e quando ne ebbe raccolti tanti che piu' non ne poteva portare, si ricordo' della nonna e si mise in cammino per andare da lei. Quando giunse si meraviglio' che la porta fosse spalancata, ed entrando nella stanza ebbe un'impressione cosi' strana che penso': "Oh, Dio mio, che paura oggi! e dire che di solito sto cosi' volentieri con la nonna!" Allora si avvicino' al letto e scosto' le cortine: la nonna era coricata con la cuffia abbassata sulla faccia, e aveva un aspetto strano. "Oh, nonna, che orecchie grandi!" - "Per sentirti meglio." - "Oh, nonna, che occhi grossi!" - "Per vederti meglio." - "Oh, nonna, che mani grandi!" - "Per afferrarti meglio." - "Ma, nonna, che bocca spaventosa!" - "Per divorarti meglio!" E come ebbe detto queste parole, il lupo balzo' dal letto e ingoio' la povera Cappuccetto Rosso.

Poi, con la pancia bella piena, si rimise a letto, s'addormento' e incomincio' a russare sonoramente. Proprio allora passo' li' davanti il cacciatore e penso' fra s': "Come russa la vecchia! devi darle un'occhiata se ha bisogno di qualcosa." Entro' nella stanza e avvicinandosi al letto vide il lupo che egli cercava da tempo. Stava per puntare lo schioppo quando gli venne in mente che forse il lupo aveva ingoiato la nonna e che poteva ancora salvarla. Cosi' non sparo', ma prese un paio di forbici e apri' la pancia del lupo addormentato. Dopo due tagli vide brillare il cappuccetto rosso, e dopo altri due la bambina salto' fuori gridando: "Che paura ho avuto! Era cosi' buio nella pancia del lupo!" Poi venne fuori anche la nonna ancora viva. E Cappuccetto Rosso ando' prendere dei gran pietroni con cui riempirono il ventre del lupo; quando egli si sveglio' fece per correr via, ma le pietre erano cosi' pesanti che subito cadde a terra e mori'.

Erano contenti tutti e tre: il cacciatore prese la pelle del lupo, la nonna mangio' la focaccia e bevve il vino che le aveva portato Cappuccetto Rosso; e Cappuccetto Rosso pensava fra s': "Mai piu' correrai sola nel bosco, lontano dal sentiero, quando la mamma te lo ha proibito."


Raccontano pure che una volta Cappuccetto Rosso portava di nuovo una focaccia alla vecchia nonna, e un altro lupo le aveva rivolto la parola, cercando di convincerla a deviare dal sentiero Ma Cappuccetto Rosso se ne guardo' bene, ando' dritta per la sua strada e disse alla nonna di aver visto il lupo che l'aveva salutata, guardandola pero' con occhi feroci: "Se non fossimo stati sulla pubblica via, mi avrebbe mangiata!" - "Vieni," disse la nonna, "chiudiamo la porta perche'‚ non entri." Poco dopo il lupo busso' e disse: "Apri, nonna, sono Cappuccetto Rosso, ti porto la focaccia." Ma quelle, zitte, non aprirono; allora il malvagio gironzolo' un po' intorno alla casa e alla fine salto' sul tetto per aspettare che Cappuccetto Rosso, a sera, prendesse la via del ritorno: voleva seguirla di soppiatto per mangiarsela al buio. Ma la nonna capi' le sue intenzioni. Davanti alla casa c'era un grosso trogolo di pietra, ed ella disse alla bambina: "Prendi il secchio, Cappuccetto Rosso; ieri ho cotto le salsicce, porta nel trogolo l'acqua dove han bollito." Cappuccetto Rosso porto' tanta acqua, finche'‚ il grosso trogolo fu ben pieno. Allora il profumo delle salsicce sali' alle nari del lupo; egli si mise a fiutare e a sbirciare giu', e alla fine allungo' tanto il collo che non pot‚ piu' trattenersi e incomincio' a scivolare: scivolo' dal tetto proprio nel grosso trogolo e affogo'. Invece Cappuccetto Rosso torno' a casa tutta allegra e nessuno le fece del male.


* * * FINE * * *