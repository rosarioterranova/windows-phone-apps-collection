C'erano una volta tre fratelli che allontanavano sempre il piu' piccolo di loro; quando vollero andarsene per il mondo, gli dissero: -Non abbiamo bisogno di te, vattene da solo-. Cosi' lo abbandonarono ed egli dovette procedere solo; giunse in una gran brughiera ed era molto affamato. Nella brughiera c'era un cerchio d'alberi: vi si sedette sotto e si mise a piangere. D'un tratto udi' un rumore e, quando si guardo'

 attorno, vide venire il diavolo con una giubba verde e un piede di cavallo. -Che cos'hai, perche'‚ piangi?- disse. Allora egli gli confido' la sua pena e disse: -I miei fratelli mi hanno scacciato-. Disse il diavolo: -Voglio aiutarti: indossa questa giubba verde, ha delle tasche che sono sempre piene di denaro; puoi prenderne fin che vuoi. In compenso pero' voglio che per sette anni tu non ti lavi, non ti pettini n‚ preghi. Se muori in questi setti anni, sei mio; ma se rimani in vita, sarai libero e ricco fino alla fine dei tuoi giorni-. Il giovane fini' coll'accettare, per via del bisogno in cui si trovava; cosi' indosso' la giubba verde che il diavolo si era tolta di dosso, e quando infilo' la mano in tasca la trovo' piena di denaro. Cosi' se ne ando' in giro per il mondo con la giubba verde. Il primo anno ando' 
 
 bene: tutto cio' che desiderava lo pagava con il suo denaro, ed era ancora considerato come un essere umano. Ma gia' il secondo anno le cose andarono peggio: i capelli gli erano cresciuti tanto che nessuno piu' lo riconosceva; inoltre nessuno voleva dargli alloggio per via del suo aspetto orrendo. E, piu' passava il tempo, peggiore diventava. Ma ovunque egli dava del denaro ai poveri, perche'‚ pregassero per lui, che non morisse entro i sette anni e cadesse cosi' nelle mani del diavolo. Nel quarto anno giunse a un'osteria dove l'oste non voleva accoglierlo. Ma egli tiro' fuori di tasca una manciata di denaro e 
 
 pago' in anticipo, cosi' ottenne finalmente una stanza. La sera udi' piangere forte nella stanza attigua, apri' la porta e scorse un vecchio che piangeva disperatamente e gli disse di andarsene poiche'‚ non poteva aiutarlo di certo. Ma il giovane gli domando' che cosa mai lo affliggesse tanto, e il vecchio disse che non aveva piu' soldi; era in debito con l'oste che l'avrebbe trattenuto finche'‚ non avesse pagato. Allora il giovane dalla giubba verde disse: -Se e' tutto qui, di denaro io ne ho a sufficienza: paghero' per voi-. E libero' l'uomo dai suoi debiti. Il vecchio aveva tre belle figlie e gli disse di scegliersene 
 
 una in moglie come ricompensa. Ma quando giunsero a casa e la maggiore lo vide, si mise a gridare all'idea di sposare un essere cosi' orrendo, che non aveva piu' aspetto umano e sembrava un orso. Anche la seconda fuggi' via e preferi' andarsene per il mondo. La terza invece disse: -Caro babbo, se gli avete promesso una sposa, ed egli vi ha aiutato nel momento del bisogno, vi ubbidiro'-. Allora il giovane dalla giubba verde si tolse dal dito un anello, lo spezzo', ne diede meta' alla fanciulla e tenne per s‚ l'altra; e nella prima scrisse il proprio nome, nell'altra il nome di lei, pregandola di serbare con cura la 
 
 meta' dell'anello. Rimase ancora un po' di tempo con lei, e infine disse: -Ora debbo prender congedo, rimarro' lontano per tre anni, siimi fedele in questo periodo di tempo; quando tornero' celebreremo le nostre nozze. Se invece non torno sei libera, perche'‚ io saro' morto, ma tu prega Dio che mi tenga in vita-. In quei tre anni le due sorelle maggiori della sposa si fecero beffe di lei e le dicevano che avrebbe avuto un orso per marito al posto di un uomo normale. Ma la fanciulla taceva e pensava che qualunque cosa succedesse doveva ubbidire al padre. Il giovane dalla giubba verde, invece, se ne ando' in giro per il mondo, mise spesso le mani in tasca e compro' per la sua sposa le cose piu' belle che gli capitavano sotto gli occhi. Non fece nulla di male, anzi fece del bene dove poteva e dette del denaro ai poveri 
 
 affinche'‚ pregassero per lui. Allora Dio gli fece la grazia e, trascorsi i tre anni, egli era ancora vivo e sano. Quando il tempo fu 
 
 trascorso si reco' nuovamente nella brughiera e si sedette sotto quel cerchio di alberi. Si udi' un forte sibilo, ed ecco arrivare il diavolo tutto arrabbiato e brontolante; gli butto' la sua vecchia giubba e rivolle indietro quella verde. Il giovane se la tolse con gioia, la porse al diavolo ed era ricco e libero per sempre. Poi se ne ando' a casa, si ripuli' per bene e si mise in cammino per recarsi dalla sua sposa. Quando giunse al portone d'ingresso, incontro' il padre; lo saluto' e disse di essere lo sposo, ma quello non lo riconobbe e non voleva credergli. Allora egli sali' dalla sposa, ma anch'ella non voleva credergli. Infine egli le domando' se avesse ancora la meta' dell'anello. Ella rispose di si' e ando' a prenderla; anch'egli prese la sua, l'accosto' all'altra e si vide che le due parti combaciavano perfettamente: egli non poteva che essere il suo sposo E quand'ella vide che era un bell'uomo, si rallegro', lo amo' e celebrarono il 
 
 matrimonio. Le due sorelle, invece, erano cosi' furiose di aver perso quella fortuna, che lo stesso giorno del matrimonio l'una si annego', mentre l'altra si impicco'. La sera, bussarono alla porta e si senti' un brontolio; quando lo sposo ando' ad aprire, ecco il diavolo in giubba verde, che disse -Vedi, adesso ho due anime in cambio della tua!-.


* * * FINE * * *