Un contadino aveva un cavallo fedele che era diventato vecchio e non poteva piu' servirlo; percio' il padrone non voleva piu' mantenerlo e gli disse: -Ormai non mi puoi piu' essere utile, ma se hai ancora tanta forza da portami qui un leone, ti terro': adesso pero' vattene dalla mia stalla- e lo scaccio' in aperta campagna. Il cavallo era triste e se ne ando' verso il bosco, per cercare riparo dalla pioggia. E incontro' la volpe che gli disse: -Perche'‚ te ne vai in giro da solo con la testa bassa?-. -Ah- rispose il cavallo -fedelta' e avarizia non abitano nella stessa casa: il mio padrone ha dimenticato tutto quello che ho fatto per lui in questi anni, e siccome non riesco piu' a fare il solco diritto, non mi vuol piu' dare da mangiare e mi ha scacciato. Ha si' detto che se avro' la forza di portargli un leone mi terra'; ma sa bene che non posso.- La volpe disse: -Ti aiutero' io: mettiti lungo disteso come se fossi morto, e non muoverti-. Il cavallo fece come gli aveva detto la volpe, mentre questa ando' dal leone, che aveva la sua tana la' vicino, e disse: -La' fuori c'e' un cavallo morto; vieni con me e mangerai a volonta'-. Il leone ando' e quando si trovarono dov'era il cavallo, la volpe disse: -Qui pero' non hai tutte le tue comodita'; sai che facciamo? Leghero' la sua coda alla tua zampa, cosi' lo puoi trascinare nella tua tana e mangiartelo in santa pace-. Al leone piacque il consiglio e stette la' fermo, perche'‚ la volpe potesse legare bene il cavallo. Ma la volpe con la coda del cavallo gli lego' insieme le zampe, attorciglio' e strinse tutto cosi' bene e con tanta forza, che non c'era verso che si spezzasse. Quand'ebbe finito il lavoro, grido' al cavallo, battendogli sulla spalla: -Tira, cavallino bianco, tira!-. Allora il cavallo salto su e trascino' il leone con s‚. Il leone si mise a ruggire che gli uccelli del bosco volarono via per lo spavento; ma il cavallo lo lascio' ruggire, lo tiro' e lo trascino' per i campi, fino alla porta del suo padrone. Quando il padrone lo vide, cambio' parere e disse al cavallo: -Rimarrai con me e te la passerai bene-. E lascio' che mangiasse a sazieta' fino alla morte.


* * * FINE * * *