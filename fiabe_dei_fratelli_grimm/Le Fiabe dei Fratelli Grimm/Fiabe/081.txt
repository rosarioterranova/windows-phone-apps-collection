Una volta ci fu una grande guerra e quando fini' molti soldati furono congedati. Anche il Buontempone ebbe il suo congedo, e nient'altro all'infuori di una piccola forma di pane secco e quattro soldi; e cosi' se ne ando'. Ma san Pietro si era seduto sul ciglio della strada come un povero mendicante e quando arrivo' il Buontempone gli chiese l'elemosina. Quello rispose: -Caro mendicante, che cosa posso darti? Sono stato soldato, ho ottenuto il mio congedo e nient'altro che questo 

pane e quattro soldi; quando li avro' finiti, dovro' mendicare come te. Ma ti daro' lo stesso qualcosa-. Divise il pane in quattro parti, e ne diede una all'apostolo con un soldo. San Pietro ringrazio', prosegui' e ando' ad aspettarlo di nuovo sulla strada, prendendo le sembianze di un altro mendicante; e quando il soldato lo raggiunse torno' a chiedergli l'elemosina. Il Buontempone parlo' come prima e torno' a dargli un quarto di pane e un soldo. San Pietro ringrazio' e prosegui', poi prese per la terza volta l'aspetto di un mendicante e, messosi sulla strada, chiese l'elemosina al Buontempone. Questi gli diede anche il terzo quarto di pane e il terzo soldo. San Pietro ringrazio' e il Buontempone prosegui' il suo cammino con una sola moneta e un solo pezzo di pane. Entro' in un'osteria a mangiarlo e si fece portare un soldo di birra. Quand'ebbe finito continuo' per la sua strada, e subito torno' a incontrare san Pietro, con l'aspetto anche lui di un soldato in congedo.

 -Buon giorno, camerata- disse questi -mi daresti un pezzo di pane e un soldo per una bevuta?- -E dove lo prendo?- rispose il Buontempone. -Insieme al congedo non ho avuto altro che una pagnotta e quattro soldi. Per strada ho incontrato tre mendicanti, e a ciascuno ho dato un quarto del mio pane e un soldo. L'ultimo quarto me lo sono mangiato all'osteria, e con l'ultimo soldo ho bevuto un bicchiere. Adesso non mi resta piu' nulla, e se anche per te e' lo stesso, possiamo andare a mendicare insieme.- -No, non ce n'e' bisogno- rispose san Pietro -m'intendo un po' di medicina e cosi' mi guadagnero' da vivere.- -Si'- rispose il Buontempone -io non ne capisco nulla, percio' mi tocchera' chiedere l'elemosina da solo.- -Be', vieni con me!- disse san Pietro. -Se guadagno qualcosa avrai la meta'.- -Mi sta bene- rispose il Buontempone, e se ne andarono insieme. Passarono davanti a una casa di contadini dove si udivano grida e pianti; entrarono, e c'era l'uomo gravemente ammalato e prossimo a morire, mentre la donna gridava e si disperava. -Non piangete e non lamentatevi piu'- disse san Pietro -guariro' quest'uomo.- Prese di tasca una pomata, e all'istante sano' l'ammalato che pot‚ alzarsi, perfettamente guarito. Marito e moglie dissero, tutti contenti: -Come possiamo ricompensarvi, cosa dobbiamo darvi?-. Ma san Pietro non voleva nulla e piu' i contadini insistevano, piu' egli rifiutava. Allora il Buontempone gli diede una gomitata e 
 
 disse: -Ma prendi qualcosa, ne abbiamo bisogno!-. Alla fine, la contadina porto' un agnello e disse a san Pietro di accettarlo, ma egli non voleva. Il Buontempone torno' a dar di gomito e disse: -Suvvia, prendilo, sciocco; ne abbiamo davvero bisogno!-. Finalmente san Pietro disse: -Va bene, prendero' l'agnello, ma non lo portero' io; visto che sei tu a volerlo, te lo porterai-. -D'accordo- disse il Buontempone -lo portero' io.- E se lo mise in spalla. Camminarono finche'‚ giunsero in un bosco; l'agnello incominciava a pesare e il Buontempone aveva fame, sicche'‚ disse a san Pietro: -Guarda che bel posto, potremmo cucinare l'agnello e mangiarlo-. -Per me va bene- rispose san Pietro -pero' non so occuparmi di cucina; se vuoi cucinare tu, eccoti un paiolo; io, intanto, me ne vado in giro qua attorno finche'‚ e' cotto. Ma non iniziare a mangiare prima che io sia di ritorno; arrivero' per tempo.- -Va' pure- disse il Buontempone -so cucinare, ci pensero' io.- San Pietro se ne ando' e il Buontempone sgozzo' l'agnello, accese il fuoco, mise la carne nel paiolo e la fece cuocere. L'agnello era gia' cotto, ma l'apostolo non tornava; allora il Buontempone lo tolse dal paiolo, lo taglio' e trovo' il cuore. -Dev'essere il pezzo migliore- disse, lo assaggio' e fini' poi col mangiarselo tutto. Finalmente ritorno' san Pietro e disse: -Puoi mangiarti pure tutto l'agnello, io voglio soltanto il cuore: dammelo-. Allora il Buontempone prese coltello e forchetta e finse di cercare fra la carne, ma non riusci' a trovare il cuore; cosi' fini' col dire: -Non c'e'-. -Ma dove sara' mai?- disse l'apostolo. -Non lo so- rispose il Buontempone -ma guarda un po' che sciocchi che siamo! Cerchiamo il cuore dell'agnello e non ci viene in mente che l'agnello non ha cuore!- -Oh!- esclamo' san Pietro -questa e' proprio nuova! Tutte le bestie hanno il cuore, perche'‚ l'agnello non dovrebbe averlo?- -No di certo, fratello, l'agnello non ha cuore. Pensaci bene un momento e ti verra' in mente che non ce l'ha davvero.- -Va bene, va bene- disse san Pietro -se il cuore non c'e' non voglio altri pezzi; puoi mangiarti l'agnello da solo.- -Quello che non riesco a mangiare lo metto nello zaino- disse il Buontempone; mangio' meta' agnello e mise il resto nello zaino. Proseguirono e san Pietro fece in 
 
 modo che un gran corso d'acqua attraversasse il loro cammino, ed essi dovettero attraversarlo. San Pietro disse: -Va' tu avanti-. -No- rispose il Buontempone -vacci tu.- E pensava: "Se l'acqua e' troppo alta per lui, io me ne resto qua." San Pietro attraverso' e l'acqua gli arrivava soltanto alle ginocchia. Allora volle passare anche il Buontempone, ma l'acqua s'alzo' e gli arrivo' fino al collo. -Aiutami, fratello!- grido', ma san Pietro rispose: -Confesserai di aver mangiato il cuore dell'agnello?-. -No- rispose quello -non l'ho mangiato.- L'acqua crebbe ancora e gli arrivo' alla bocca. -Aiutami, fratello!- grido' il soldato. San Pietro torno' a dire: -Confesserai di aver mangiato il cuore dell'agnello?-. -No- rispose -non l'ho mangiato.- San Pietro non lo lascio' affogare, fece abbassare l'acqua e lo aiuto' a passare sull'altra riva. Proseguirono e giunsero in un regno dove sentirono che la principessa era in punto di morte. -Ola', fratello- disse il soldato a san Pietro -e' una bella fortuna per noi! Se la guariamo siamo a posto per tutta la vita.- Ma gli pareva che san Pietro non camminasse abbastanza svelto. -Su, muovi le gambe, caro fratello- gli diceva. -Dobbiamo arrivare in tempo.- Ma san Pietro camminava sempre piu' adagio, benche'‚ il Buontempone lo spingesse e lo incitasse; infine udirono che la principessa era morta. -Ecco, bel risultato!- disse il Buontempone. -E tutto grazie alla tua pigrizia!- -Sta' tranquillo- rispose san Pietro -so far meglio che guarire i malati: posso risuscitare i morti.- -Be', se e' cosi' tanto meglio- disse il Buontempone -come ricompensa potremo ottenere almeno meta' del

 regno!- Cosi' entrarono nel castello reale che era in gran lutto; ma san Pietro disse al re che avrebbe risuscitato la morta. Fu condotto da lei e disse: -Portatemi un paiolo con dell'acqua-. Quando l'ebbe, fece uscire tutti, e solo al Buontempone permise di rimanere. Poi taglio' a pezzi le membra della morta, le getto' in acqua, accese il fuoco sotto il paiolo e le fece cuocere. Quando la carne si stacco', prese le belle ossa bianche, le mise sulla tavola disponendole una accanto all'altra secondo il loro ordine naturale. Compiuta quest'operazione, vi si mise davanti e, per tre volte, disse: -In nome della Santissima Trinita', alzati o morta!-. Alla terza volta, la principessa si alzo', viva, bella e sana. Il re, tutto contento disse a san Pietro: -Chiedi pure la tua ricompensa: fosse anche la meta' del regno, te la daro'-. Ma san Pietro rispose: -Io non voglio nulla-. "Oh, ma che sciocco!" penso' fra s‚ il Buontempone; diede di gomito all'amico e gli disse: -Non essere cosi' stupido: se tu non vuoi niente, a me occorre invece qualcosa!-. Ma san Pietro non voleva nulla. Tuttavia il re vide che l'altro avrebbe accettato volentieri qualcosa e ordino' che gli riempissero lo zaino d'oro. Proseguirono il cammino e, quando giunsero in un bosco, san Pietro disse al Buontempone: -Adesso divideremo l'oro-. -Si'- rispose quello -dividiamolo.- San Pietro divise l'oro e ne fece tre parti. Il Buontempone penso': "Chissa' che razza di nuova idea ha per la testa! Fa tre parti e siamo in due!." Ma san Pietro disse: -Ho fatto le parti giuste: una parte per me, una per te e una per chi ha mangiato il cuore dell'agnello-. -Oh, l'ho mangiato io!- rispose il Buontempone intascando subito l'oro -puoi credermi.- -Come puo' essere vero?- disse san Pietro -Un agnello non ha cuore!- -Ehi, ma che dici fratello? 
 
 L'agnello ha il cuore come qualsiasi altro animale: perche'‚ solo lui non dovrebbe averlo?- -D'accordo, non ne parliamo piu'- disse san Pietro -tienti pure tutto il denaro; io pero' non rimango piu' con te, me ne andro' per la mia strada.- -Come vuoi, fratello caro- rispose il soldato. -Addio.- San Pietro prese un'altra strada e il Buontempone penso': "E' un bene che se ne vada: e' un tipo cosi' strano!." Ora egli aveva denaro a sufficienza, ma non seppe amministrarlo: lo dissipo', lo regalo' e dopo poco tempo non ne aveva piu'. Giunse allora in un paese dove udi' che la principessa era morta. "Ola'" penso' "le cose si mettono bene! La risuscitero' e mi faro' pagare a dovere." Cosi' ando' dal re e gli propose di risvegliare la morta. Il re aveva udito parlare di un soldato in congedo che andava in giro a risuscitare i morti, e penso' che si trattasse del Buontempone; tuttavia, dato che non se ne fidava, domando' prima il parere dei suoi consiglieri; e questi gli dissero che poteva rischiare, visto che la fanciulla era ormai morta. Allora il Buontempone si fece portare un paiolo d'acqua, ordino' a 
 
 tutti di uscire, taglio' le membra della fanciulla, le getto' in acqua e accese il fuoco sotto il paiolo, proprio come aveva visto fare a san Pietro. L'acqua incomincio' a bollire e la carne si stacco'; allora egli tiro' fuori le ossa e le mise sulla tavola; ma non sapeva in che ordine disporle e le mise tutte alla rinfusa. Poi vi si mise davanti e disse: -In nome della Santissima Trinita', alzati, o morta-. Lo disse tre volte ma la principessa non si mosse. Lo disse altre tre volte ma invano. -Alzati, diavolo di una ragazza!- grido'. -Alzati, o guai a te!- Come ebbe pronunciato queste parole, ecco san Pietro entrare dalla finestra con l'aspetto di un soldato in congedo, e disse: -Cosa stai facendo, disgraziato? Come puoi risuscitare la morta se hai buttato all'aria tutte le ossa?-. -Caro fratello, ho fatto quel che ho potuto!- rispose il Buontempone. -Per questa volta ti tirero' fuori dai pasticci; ma bada che se proverai un'altra volta, ti andra' male; inoltre non accetterai o esigerai dal re nemmeno la piu' piccola ricompensa.- Poi san Pietro dispose le ossa nel loro ordine giusto e disse tre volte: -In nome della Santissima Trinita', alzati o morta!- e la principessa si alzo' bella e sana come prima. Poi san Pietro torno' a uscite per la finestra. Il Buontempone era soddisfatto che tutto fosse andato cosi' bene, ma lo irritava l'esser costretto a non accettar nulla. "Vorrei proprio sapere che razza di idee ha per la 
 
 testa" pensava. "Cio' che da' con una mano, lo toglie con l'altra: non ha senso!" Il re gli offri' cio' che voleva, ma il Buontempone non poteva accettare nulla; tuttavia a forza di astuzie e di allusioni, riusci' a fare in modo che il re gli riempisse lo zaino d'oro; e con quello se ne ando'. Quando usci', davanti al portone trovo' san Pietro che gli disse: -Guarda che razza di uomo sei! Ti avevo proibito di accettare alcunche', e hai lo zaino pieno d'oro-. -Che colpa ne ho- rispose il Buontempone -se me l'hanno riempito a mia insaputa!- -Ti avverto: guardati bene dal fare un'altra volta cose simili, o te la vedrai brutta.- -Ehi, non ti preoccupare fratello! Di oro adesso ne ho: perche'‚ mai dovrei mettermi a cuocer ossa?- -Si'- disse San Pietro -l'oro durera' a lungo! Ma perche'‚ tu non ti rimetta a fare cio' che non devi, faro' in modo che il tuo zaino contenga tutto cio' che desideri. Addio, non mi rivedrai piu'.- -Addio!- disse il Buontempone, e pensava: "Sono ben felice che tu te ne vada, strano tipo! Non ti verro' certo dietro!." Ma al potere miracoloso dello zaino non penso' piu'. Il Buontempone vago' qua e la' con il suo oro, spendendolo e dissipandolo come la prima volta. Quando non gli rimasero che quattro soldi, passo' davanti a un'osteria e penso': "Spendiamo anche questi ultimi!." E si fece portare tre soldi di vino e uno di pane. Mentre se ne stava la' seduto a bere gli giunse alle nari il profumo d'oca arrosto. Si guardo' attorno e vide che l'oste aveva messo nella stufa due oche. Allora gli venne in mente cio' che il camerata gli aveva detto: qualunque cosa egli desiderasse, l'avrebbe trovata nello zaino. "Ola', devi provare con le oche!" Usci' e, davanti alla porta, disse: -Voglio che le due oche che sono nella stufa finiscano nel mio zaino!-. Detto questo, apri' lo zaino, ci guardo' dentro e le trovo' tutt'e due. -Ah, cosi' si' che va bene!- esclamo'. -Ora sono proprio a posto!- Ando' in un prato e tiro' fuori l'arrosto. Mentre mangiava di gusto, arrivarono due garzoni e guardarono con occhi affamati l'oca che egli non aveva ancora toccato. Il Buontempone penso': "Una ti basta." Chiamo' i due garzoni e disse: -Prendete quest'oca e mangiatevela alla mia salute!-. Quelli ringraziarono, andarono all'osteria, si fecero portare mezzo litro di vino e del pane, tirarono fuori l'oca regalata e incominciarono a mangiarla. L'ostessa, che li osservava, disse al marito: -Quei due mangiano un'oca, va' un po' a controllare che non sia una delle due che abbiamo nella stufa-. L'oste corse a vedere, ma la stufa era vuota. -Razza di ladri! Volevate mangiare l'oca a buon mercato, vero? Pagate immediatamente o vi lavo con succo di bastone!- I due garzoni dissero: -Non siamo ladri: e' stato un soldato in congedo a regalarci l'oca, la' fuori, sul prato-. -Non menatemi per il naso! Il soldato e' stato qui, ma se n'e' andato da persona per bene, ho fatto attenzione a lui, siete voi i ladri e dovete pagare!- Ma siccome non avevano soldi, prese il randello e li caccio' fuori a bastonate. Il 
 
 Buontempone intanto se ne andava per la sua strada e giunse in un luogo dove c'era uno splendido castello e, non molto lontano, una misera osteria. Egli vi entro' e chiese un letto per la notte, ma l'oste glielo rifiuto' e disse: -Non c'e' piu' posto, la locanda e' piena di ospiti di riguardo-. -Mi meraviglia- disse il Buontempone -che vengano da voi e non vadano in quel magnifico castello.- -Si'- rispose l'oste -non c'e' da fidarsi a passarvi una notte: chi ha provato non ne e' uscito vivo.- -Se altri hanno tentato- disse il Buontempone -tentero' anch'io!- -Lasciate perdere!- soggiunse l'oste -ne va della vostra pelle.- -Questo e' da vedersi- disse il Buontempone -datemi soltanto le chiavi, da mangiare e da bere in abbondanza.- L'oste gli diede la chiave, da mangiare e da bere; poi, presa ogni cosa, il Buontempone ando' al castello. Mangio' di gusto e quando gli venne sonno si sdraio' per terra perche'‚ non c'era neanche un letto. Non tardo' ad addormentarsi, ma, durante la notte, fu svegliato da un gran rumore, apri' gli occhi e vide che nella stanza c'erano nove orrendi diavoli: avevano fatto cerchio attorno a lui e ballavano. Il Buontempone disse: -Ballate pure quanto volete, basta che non mi veniate troppo vicino-. Ma i diavoli gli si avvicinavano sempre di piu' e gli pestavano quasi la faccia con i loro sudici piedi. -Piantatela, spiriti maligni!- disse il Buontempone, ma quelli facevano sempre peggio. Allora egli ando' in collera e grido': -Adesso vi metto io a tacere!- Afferro' una sedia per le gambe e si mise a dar colpi a destra e a manca. Ma nove diavoli contro un soldato erano pur sempre troppi e, mentre egli picchiava quelli che gli stavano davanti, gli altri di dietro l'afferrarono per i capelli e lo trascinarono miseramente. -Furfanti di diavoli!- disse -adesso ne ho proprio abbastanza; ma aspettate un po'!- E aggiunse: -Voglio che tutti e nove i diavoli finiscano nel mio zaino-. In un baleno furono dentro; poi egli chiuse lo zaino e lo butto' in un angolo. Di colpo, tutto torno' tranquillo, il Buontempone si sdraio' di nuovo e dormi' fino a giorno chiaro. Allora giunsero l'oste e il signore cui apparteneva il castello, per vedere come gli fosse andata.

 Quando lo videro sano e arzillo si stupirono e gli domandarono: -Non vi hanno fatto niente gli spiriti?. -Perbacco!- rispose il Buontempone -li ho tutti e nove nel mio zaino. Potete tornare ad abitare tranquillamente il vostro castello: d'ora in poi non ci saranno piu' spiriti!- Il nobiluomo lo ringrazio' ricompensandolo con ricchi doni e offrendogli di entrare al suo servizio: avrebbe provveduto a mantenerlo per tutta la vita. -No- rispose il Buontempone -sono abituato a girovagare per il mondo, voglio proseguire per la mia strada.- Cosi' se ne ando'; entro' in una fucina, mise sull'incudine lo zaino con dentro i nove diavoli e prego' il fabbro e i suoi garzoni di picchiarci sopra. Quelli adoperarono tutta la forza che avevano e picchiarono con i loro grossi martelli, sicche'‚ i diavoli levavano grida da far paura. Poi quando egli apri lo zaino, otto erano morti; solo uno viveva ancora, perche'‚ si era rannicchiato in una piega; salto' fuori e se ne ando' all'inferno. Il Buontempone ando' a lungo in giro per il mondo e, a saperle, se ne potrebbero raccontare molte. Ma alla fine divento' vecchio e penso' alla morte. Allora ando' da un eremita, conosciuto come uomo pio, e gli disse: -Sono stanco di girovagare, desidererei entrare nel Regno dei cieli-. L'eremita rispose: -Vi sono due vie: una e' larga e piacevole e conduce all'inferno, l'altra e' stretta e aspra e conduce in cielo-. "Sarei proprio uno sciocco, se scegliessi il cammino stretto e aspro!" penso' il Buontempone. Imbocco' la via larga e piacevole e giunse infine davanti a una grande porta nera, che era la porta dell'inferno. Busso' e il custode guardo' chi fosse. Ma quando riconobbe il Buontempone, si spavento': si trattava proprio del nono diavolo, che era stato chiuso nello zaino e ne era uscito con un occhio

 nero. Percio' torno' a tirare in fretta il catenaccio, corse dal capo dei diavoli e grido': -Fuori c'e' un tale con uno zaino e vuole venire dentro; ma per carita', non lasciatelo entrare, altrimenti tutto l'inferno finisce nel suo zaino. La' dentro, una volta, mi ha fatto picchiare di santa ragione con il martello-. Percio' gridarono al Buontempone di andarsene via, che non l'avrebbero lasciato entrare. "Se qui non mi vogliono" penso' "andro' a vedere se trovero' asilo in paradiso: da qualche parte devo pur alloggiare!" Torno' indietro e cammino' finche'‚ giunse davanti alla porta del paradiso, e busso' di nuovo. San Pietro faceva da guardiano proprio in quel momento; il Buontempone lo riconobbe e penso': "Qui trovo qualcuno che conosco, le cose andranno meglio." Ma san Pietro disse: -Suppongo che tu voglia entrare in paradiso-. -Suvvia, fratello, lasciami entrare! Devo pure alloggiare da qualche parte; se all'inferno mi avessero preso, non sarei venuto qui!- -No- disse san Pietro -tu non entri.- -Bene, se non vuoi lasciarmi entrare, riprenditi pure il tuo zaino: non voglio avere niente da te!- disse il Buontempone. -Dammelo!- disse san Pietro. Egli fece allora passare lo zaino in paradiso attraverso l'inferriata, san Pietro lo prese e lo mise accanto alla sua sedia. Allora il Buontempone disse: -E ora voglio essere nello zaino-. In un baleno vi fu dentro, ed eccolo in paradiso; e san Pietro dovette lasciarvelo.


* * * FINE * * *