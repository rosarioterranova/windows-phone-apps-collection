Un contadino aveva un servo fedele e zelante, al suo servizio gia' da tre anni senza che egli gli avesse mai dato il suo salario. Finalmente il servo penso' che non intendeva lavorare per niente, ando' dal padrone e disse: -Vi ho servito tutto questo tempo con solerzia e lealta', percio' confido in voi perche'‚ mi diate cio' che mi spetta di diritto-. Ma il contadino era uno spilorcio, e sapeva che il servo era d'animo 

semplice; cosi' prese tre centesimi e gliene diede uno per anno: questa era la sua paga. Il servo pensava di avere in mano un grosso capitale e penso': "Perche'‚ vorresti ancora crucciarti; adesso puoi aver cura di te e andare in giro per il mondo a fartela bene." Cosi' mise il suo bel capitale in uno zaino e se ne ando' allegramente per monti e valli. Una volta giunse in un campo saltando e cantando e gli apparve un ometto che gli domando' la causa della sua gioia. -Perche'‚ mai dovrei essere triste? Ho salute e denaro in abbondanza, non ho certo bisogno di 

preoccuparmi. Ho con me tutto cio' che ho guadagnato e risparmiato prestando servizio per tre anni.- -A quanto ammonta il tuo tesoro?- chiese l'omino. -Tre bei centesimi- rispose il servo. -Regalami i tuoi tre centesimi: sono un pover'uomo.- Il servo aveva buon cuore e provo' compassione per l'omino, cosi' gli diede i soldi. L'omino disse: -Dato

 che il tuo cuore e' buono, ti concedo tre desideri, uno per centesimo: avrai quel che desideri-. Il servo ne fu soddisfatto e penso' che preferiva della roba al denaro; poi disse: -Per prima cosa desidero un archibugio che colpisca tutto quello che prendo di mira; in secondo luogo un violino, e quando suono tutti quelli che sentono devono ballare; e in terzo luogo, se domando qualcosa, che nessuno possa rifiutarla-. L'omino disse: -Avrai tutte queste cose!-. Gli diede 
 
 violino e archibugio, e poi se ne ando' per la sua strada. Il servo, che gia' si riteneva fortunato prima, pensava ora di esserlo dieci volte di piu'. Poco dopo incontro' un vecchio ebreo che se ne stava ai piedi di un albero in cima al quale, sul ramo piu' alto, c'era una piccola allodola che cantava, cantava. -Bonta' divina!- esclamo' l'ebreo -cosa puo' mai fare una simile bestiola! Non so che darei per averla!- -Se e' tutto qui- disse il servo -sara' facile farla cadere.- Prese la mira e centro' l'uccello che cadde dall'albero. -Andate a raccoglierlo- disse poi. Ma l'uccello era caduto in uno spineto ai piedi dell'albero. Allora l'ebreo si fece strada nello spineto e, 
 
 quando vi fu in mezzo, il servo tiro' fuori il suo violino e si mise a suonare. Subito l'ebreo si mise a ballare senza posa, e prese a saltare sempre piu' in fretta e sempre piu' alto. Ma le spine gli laceravano le vesti, sicche'‚ qua e la' pendevano dei brandelli, lo graffiavano e lo ferivano da fargli sanguinare tutto il corpo. -Per l'amor di Dio!- grido' l'ebreo. -Smetta vossignoria con quel violino, che ho mai fatto di male?- Ma l'allegro servitore penso': "Hai scorticato la gente a sufficienza: ora avrai altrettanto" e si mise a suonare un'altra danza. Allora l'ebreo si mise a pregarlo e gli promise del denaro se smetteva di suonare. Ma i soldi non bastavano mai al servo che continuo' a suonare finche'‚ l'ebreo non gli promise cento bei fiorini che teneva nella borsa e che aveva appena estorti a un poveraccio. Quando il servo vide tutto quel denaro, disse: -Cosi' va bene-. Prese la borsa e 
 
 ritiro' il violino; poi continuo' per la sua strada allegro e tranquillo. L'ebreo usci' dallo spineto mezzo nudo e malandato, si mise a pensare a come poteva vendicarsi e grido' al violinista quante ingiurie sapeva. Poi corse da un giudice e si lamento' dicendo di essere stato derubato del suo oro da un furfante che, per giunta, l'aveva ridotto da far pieta'; colui portava un fucile sulla schiena e un violino a tracolla. Allora il giudice invio' messi e sbirri a cercarlo, ed egli fu ben presto rintracciato e condotto a giudizio. Allora l'ebreo lo accuso' di avergli rubato il denaro, ma il servo 
 
 disse: -Non e' vero, il denaro me lo hai dato tu perche'‚ smettessi di suonare-. Ma il giudice ando' per le spicce e condanno' il servo alla forca. Questi era gia' salito sulla scala a pioli, e aveva la corda al collo, quando disse: -Signor giudice, vogliate concedermi un'ultima preghiera!-. -Ti sia concessa- rispose il giudice -purche'‚ tu non chieda la grazia.- -No, non si tratta della grazia- rispose il servo. -Vi prego di lasciarmi suonare per l'ultima volta il mio violino.- Allora l'ebreo si mise a gridare: -Per amor di Dio, non 
 
 permetteteglielo! Non permetteteglielo!-. Ma il giudice disse: -Gli spetta e cosi' sia-. Del resto non poteva rifiutare, proprio per quel dono che era stato concesso al servo. L'ebreo grido': -Ahime'! Legatemi stretto!-. Il servo prese il violino e al primo colpo di archetto tutti si misero a dondolare e a traballare, giudice, scrivani e uscieri, e nessuno pote' legare l'ebreo; al secondo colpo d'archetto, il boia lascio' andare il servo e si mise a ballare; quando si mise a suonare ballarono tutti insieme: il giudice e l'ebreo davanti e tutta la gente che si era radunata sul mercato per assistere. All'inizio era 
 
 divertente, ma poi, siccome il violino e la danza non cessavano, presero a strillare miseramente e lo pregarono di smettere, ma egli continuo' finche'‚ il giudice non gli concesse la grazia e gli promise di lasciargli anche i cento fiorini. Poi disse ancora all'ebreo: -Furfante, confessa donde ti viene il denaro, o continuo a suonare solo per te!-. -L'ho rubato, l'ho rubato! Tu, invece, l'hai guadagnato onestamente- grido' l'ebreo, e tutti udirono. Allora il servo smise di suonare, mentre l'infame fu impiccato al suo posto.


* * * FINE * * *