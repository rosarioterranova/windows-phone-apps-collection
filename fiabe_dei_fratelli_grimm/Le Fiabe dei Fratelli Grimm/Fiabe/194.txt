Nei tempi in cui Dio camminava ancora su questa terra suolo era molto piu' fertile di oggi: allora le spighe davano non cinquanta o sessanta chicchi, ma quattrocento o cinquecento, perche' tutto lo stelo era una spiga e i chicchi crescevano dalla sua sommita' fino al suolo. Ma cosi' sono gli uomini: nell'abbondanza dimenticano che questa benedizione viene loro da Dio e diventano indifferenti e privi di coscienza. Un giorno una donna passava davanti a un campo di grano quando suo figlio, che era con lei, cadde in una pozzanghera e si sporco' il vestito. Allora la madre colse una manciata di spighe e le uso' per pulirlo. Nostro Signore, che anche passava di li', vedendo questo si adiro' e disse: "D'ora in poi lo stelo del grano sara' senza spiga, poiche' gli uomini non meritano i doni del cielo." Le persone che si trovavano li' intorno, al sentire queste parole caddero in ginocchio e lo supplicarono che lasciasse un po' di chicchi sullo stelo perche', se anche gli uomini non li meritavano, almeno i polli, che erano innocenti, non sarebbero morti di fame. Il Signore, prevedendo la miseria cui li avrebbe condannati, si impietosi' e accolse la loro supplica: cosi' la spiga crebbe solo sulla parte superiore dello stelo, come la vediamo oggi.


* * * FINE * * *