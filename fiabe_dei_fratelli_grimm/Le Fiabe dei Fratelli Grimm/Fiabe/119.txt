C'erano una volta sette svevi: il primo era il signor Schulz, il secondo Jackli, il terzo Marli, il quarto Jergli, il quinto Michal, il sesto Hans, il settimo Veitli; e tutti e sette intendevano girare il mondo in cerca di avventure e di grandi imprese. Ma per andare sicuri e ben armati, pensarono bene di farsi fare uno spiedo, uno solo ma ben forte e lungo. Lo impugnarono tutti e sette insieme: davanti camminava il piu' audace e il piu' forte, e questi doveva essere il signor Schulz, poi venivano gli altri in fila, e l'ultimo era Veitli. Un giorno di luglio avevano fatto molta strada, e ne avevano ancora tanta da percorrere per arrivare al villaggio dove volevano passare la notte, quando su di un prato, all'ora del tramonto, uno scarabeo gigante o un calabrone passo' in volo dietro un cespuglio, non lontano da loro, e ronzo' minacciosamente. Il signor Schulz si spavento' tanto che per poco non lascio' cadere lo spiedo e, per la paura, il sudore gli corse per tutto il corpo. -Ascoltate! Ascoltate!- grido' ai suoi compagni. -Dio mio, sento un tamburo!- Jackli, che teneva lo spiedo dietro di lui, e che fiuto' non so quale odore, disse: -Sta succedendo senza dubbio qualcosa, perche'‚ sento odore di polvere di miccia!-. A queste parole il signor Schulz prese la fuga e in men che non si dica salto' una siepe; ma siccome cadde proprio sui denti di un rastrello rimasto li' dopo la fienagione, il manico lo colpi' in faccia e gli diede una bella botta. -Povero me! Povero me!- grido' il signor Schulz. -Prendimi prigioniero! Mi arrendo! Mi arrendo!- Gli altri sei si avvicinarono saltellando e gridarono uno dopo l'altro: -Se ti arrendi tu, mi arrendo anch'io! Se ti arrendi tu, mi arrendo anch'io!-. Infine, poiche'‚ non c'era nessun nemico che volesse legarli e portarli via, si accorsero di aver preso un abbaglio; e perche'‚ la storia non si diffondesse, e per non essere dileggiati e scherniti dalla gente, giurarono di tenere la bocca chiusa, finche'‚ uno di loro non l'avesse aperta. Poi proseguirono il loro cammino. Ma il secondo pericolo che incontrarono non si puo' paragonare al primo. 
Qualche giorno dopo, la strada li condusse attraverso un campo incolto; la' c'era una lepre che dormiva al sole, con le orecchie dritte e i grandi occhi vitrei sbarrati. Alla vista di quella belva terribile si spaventarono tutti e tennero consiglio su quale fosse la soluzione meno pericolosa. Infatti se fuggivano c'era da temere che il mostro li avrebbe rincorsi e ingoiati in un boccone. Cosi' dissero: -Dobbiamo sostenere una grande e pericolosa battaglia, la fortuna aiuta gli audaci!-. Impugnarono tutti e sette lo spiedo, il signor Schulz davanti e Veitli per ultimo. Il signor Schulz voleva tenere fermo lo spiedo, ma Veitli, in coda, si era fatto ardito, volle attaccare e grido':-Animo Svevi, combatter dovete oppure zoppi qui resterete!-Ma Hans seppe pungerlo sul vivo e disse:-Ah! Diamine! Hai proprio un bel dire, tu, che sei sempre l'ultimo ad agire!-Michal grido':-Certo nessun dubbio c'e'! E' proprio il demonio davanti a te!-Poi tocco' a Jergli, che disse:-Se lui non e', fratellastro o madre sarebbe, su cio' nessun dubbio sussisterebbe!-Marli ebbe una bella idea e disse a Veitli:-Coraggio Veitli, guidaci tu! Io dietro a tutti resto quaggiu'.-Ma Veitli non gli diede retta e Jackli disse:-Schulz dovra' essere il condottiero, e' un grande onore di cui va fiero!-Allora il signor Schulz si fece coraggio e disse solennemente:-Orsu' con valore si vada a pugnare, ciascuno il coraggio or deve mostrare!-E tutti insieme si scagliarono sul drago. Il signor Schulz si fece il segno di croce e invoco' Dio in suo aiuto; ma poiche'‚ tutto questo non servi' a nulla ed egli si avvicinava sempre di piu' al nemico, si mise a gridare, pieno di paura: -Auh! Auh! Auh! Auh!-. A quell'urlo la lepre si sveglio', si spavento' e corse via. Quando il signor Schulz la vide abbandonare il campo, grido', pieno di gioia:-Del mostro, Veitli, raccontaci un po', di' come in lepre si trasformo'.-La combriccola degli svevi ando' in cerca di altre avventure e giunse sulle rive della Mosella, un fiume muscoso, calmo e profondo; non vi sono molti ponti che lo attraversano, e spesso bisogna farsi traghettare con una barca. Poiche'‚ i sette svevi non lo sapevano, chiamarono un uomo che lavorava al di la' del fiume e gli domandarono come si potesse passare dall'altra parte. A causa della distanza, e anche per via del loro dialetto, l'uomo non capi' che cosa volessero e domando' nel suo trevirese: -"Wat? Wat?"- (Cosa? cosa?). Il signor Schulz capi': -"Wade, wade"- (Guada, guada); e, siccome era il primo, si avvio' per entrare nella Mosella. Non tardo' molto a sprofondare nella melma e le onde lo travolsero; ma il vento porto' il suo cappello sull'altra riva, e una rana vi si fermo' vicina e gracido': -Cra, cra, cra-. Gli altri sei, dall'altra parte l'udirono e dissero: -Il nostro compagno, il signor Schulz, ci chiama; se lui ha potuto passare a guado, perche'‚ non farlo anche noi?-. Allora tutti quanti, lesti, saltarono in acqua e affogarono, e fu cosi' che una rana ne uccise sei, e della combriccola sveva nessuno fece ritorno.


* * * FINE * * *