C'era una volta una cuoca di nome Ghita che aveva un paio di scarpe con i tacchi rossi; e, quando se le metteva, si voltava di qua e di la', tutta contenta, e pensava: "Sei proprio una bella ragazza!." E, quando tornava a casa, per la gioia beveva un sorso di vino, e dato che il vino fa venir fame, assaggiava le cose migliori che aveva cucinato finche'‚ era sazia e diceva: -Una cuoca deve sapere che gusto hanno le sue pietanze!-. Ora avvenne che una volta il padrone le disse: -Ghita, questa sera viene un ospite, preparami due bei polli-. -Sara' fatto,

 padrone- rispose Ghita. Sgozzo' i polli, li scotto', li spenno', li infilo' allo spiedo e, verso sera, li mise sul fuoco ad arrostire. I polli incominciavano a prendere un bel colore ed erano quasi cotti, ma l'ospite non arrivava. Allora Ghita grido' al padrone: -Se l'ospite non viene, devo togliere i polli dal fuoco; ma e' un vero peccato non mangiarli subito, quando sono ben sugosi-. Il padrone disse: -Andro' a chiamare l'ospite di corsa-. Come il padrone ebbe voltato le spalle, Ghita mise da parte lo spiedo con i polli e penso': "Stare tanto tempo accanto al fuoco fa sudare e venir sete; chissa' quando vengono! Nel frattempo faccio un salto in cantina a bere un sorso." Corse giu', prese un boccale dicendo: -Buon pro ti faccia, Ghita!- e bevve un bel sorso. -Un sorso tira l'altro- aggiunse -e non va bene interrompersi.- Poi torno' in cucina, rimise i polli sul fuoco, li unse di burro e 
 
 giro' allegramente lo spiedo. Ma l'arrosto aveva un odore cosi' buono che ella penso': "Potrebbe mancare qualcosa, devo assaggiarlo!." Si lecco' il dito e disse: -Come sono buoni questi polli! E' un vero peccato non mangiarli subito!-. Corse alla finestra a vedere se il padrone e l'ospite arrivavano, ma non vide nessuno; torno' ai polli e penso': "Quest'ala brucia, e' meglio che la mangi." Cosi' la taglio' e se la mangio' di gusto; quand'ebbe finito penso': "Devo far sparire anche l'altra, altrimenti il padrone si accorge che manca qualcosa!." Dopo aver mangiato le due ali, torno' a guardare se arrivava il padrone, ma non lo vide. "Chissa'" le venne in mente "forse non vengono affatto e sono andati a mangiare da qualche altra parte." Allora disse: -Animo, Ghita, sta' allegra: uno l'hai gia' incominciato, beviti un altro bel sorso e finiscilo; quando non ce n'e' piu' sei tranquilla: perche'‚ sciupare tutto quel ben di Dio?-. Corse di nuovo in cantina, bevve un sorso poderoso e fini' allegramente il pollo. Quando l'ebbe ingoiato, siccome il padrone non veniva, Ghita guardo' anche l'altro pollo e disse: -Devono farsi compagnia, dov'e' l'uno deve esser l'altro; quel che conviene all'uno, va bene anche all'altro; credo che

 se berro' un sorso non mi fara' male-. Cosi' diede un'altra bella sorsata e mando' il secondo pollo a tenere compagnia al primo. Sul piu' bello, mentre stava mangiando, arrivo' in fretta il padrone, dicendo: -Svelta, Ghita, l'ospite sta per arrivare.- -Si', padrone, preparo subito!- rispose Ghita. Nel frattempo il padrone ando' a vedere se la tavola era bene apparecchiata, prese il coltello grosso con cui trinciava i polli, e si mise ad affilarlo. In quella giunse l'ospite, e busso' con fare discreto alla porta. Ghita corse a guardare chi fosse; vedendo l'ospite, si mise un dito sulla bocca e disse: -Zitto! zitto! Fuggite in fretta: guai a voi se il mio padrone vi acchiappa! Se vi ha invitato a cena, e' solo perche'‚ ha intenzione di tagliarvi le due orecchie. Ascoltate come sta affilando il coltello!-. L'ospite udi' il rumore e si precipito' giu' per le scale piu' in fretta che pot‚. Ghita, senza perdere tempo, corse gridando dal padrone e disse: -Bell'ospite che avete invitato!-. -Perche'‚, Ghita, che intendi dire?- -Si'- diss'ella -non ha fatto che prendere dal piatto di portata i due polli che stavo per portare in tavola ed e' corso via.- -Che modi!- esclamo' il padrone, dispiaciuto per quei due polli. -Se almeno me ne 
 
 avesse lasciato uno, mi sarebbe rimasto qualcosa da mangiare!- Gli grido' di fermarsi, ma l'ospite fece finta di non sentire. Allora gli corse dietro con il coltello ancora in mano gridando: -Uno solo! uno solo!- intendendo che l'ospite gli lasciasse almeno un pollo e non se li portasse via tutti e due l'ospite invece penso' di dover lasciare una delle sue orecchie, e corse via come se avesse il fuoco alle calcagna, per portarsele a casa tutt'e due.


* * * FINE * * *