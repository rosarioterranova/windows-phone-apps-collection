C'era una volta un fratellino e una sorellina che si volevano molto bene. Ma la loro mamma era morta ed essi avevano una matrigna che li odiava e faceva loro, di nascosto, tutto il male che poteva. Un giorno essi giocavano con altri bambini su di un prato davanti a casa, e accanto al prato c'era uno stagno che arrivava a lambire un lato della casa. I bambini giocavano a rincorrersi, e ogni tanto riprendevano la conta:

"Lasciami, lasciami, ti lascero',
all'uccellino io poi ti daro',
e lui la paglia mi cerchera',
che alla vacchina io poi daro',
e lei il suo latte mi dara',
che al fornaio io poi daro',
e lui la torta mi fara',
che al gattino io poi daro',
e lui i topini mi cerchera',
che nel camino io poi appendero'
e affettero'."

Cantando formavano un cerchio, e quello a cui toccava la parola 'affettero'' doveva scappare, e gli altri lo rincorrevano e lo acchiappavano. Mentre si rincorrevano, cosi' allegri, la matrigna li stava a guardare dalla finestra, irritata. E siccome conosceva l'arte della stregoneria, trasformo' i due bimbi: il fratellino divenne un pesce e la sorellina un agnello. Il pesciolino nuotava su e giu' per lo stagno ed era triste; l'agnellino andava su e giu' per il prato ed era triste, non mangiava e non toccava neanche un filo d'erba. Ando' avanti cosi' per molto tempo, finche'â€š un giorno giunsero al castello dei forestieri. La perfida matrigna penso': 'Ecco una buona occasione!' Chiamo' il cuoco e gli disse: "Va', prendi l'agnello che e' nel prato e ammazzalo, altrimenti non abbiamo nient'altro per gli ospiti." Il cuoco ando' a prendere l'agnellino, lo porto' in cucina e gli lego' le zampette, mentre quello sopportava tutto con pazienza. Ma quando il cuoco tiro' fuori il suo coltello e lo affilo' sulla pietra della soglia per trafiggerlo, vide un pesciolino che nuotava su e giu' davanti allo scolo dell'acquaio e lo guardava. Era il fratellino: quando aveva visto il cuoco che portava via l'agnellino, l'aveva accompagnato nuotando nello stagno fino a casa. Allora l'agnellino grido':

"Oh fratellino nell'acqua profonda
ignori la pena che il cuor mi circonda!
La lama del cuoco e' gia' affilata:
presto da essa verro' trapassata!"

Il pesciolino rispose:

"Oh sorellina in alto, lassu', ignori la pena
che soffro quaggiu' nell'acqua fonda
che mi circonda."

Quando il cuoco udi' che l'agnellino sapeva parlare e che rivolgeva al pesciolino parole cosi' tristi, si spavento' e penso' che non fosse un agnellino vero, ma che l'avesse stregato la malvagia padrona. Allora disse: "Sta' tranquillo, non ti uccidero'." Prese un'altra bestia e la cucino' per gli ospiti, mentre l'agnellino lo porto' da una buona contadina, e le racconto' quel che aveva visto e sentito. Ma la contadina era proprio la balia della bimba, sospetto' subito chi potesse essere quell'agnellino, e lo porto' da una maga. Costei benedisse l'agnellino e il pesciolino che riacquistarono l'aspetto umano. Poi li condusse tutt'e due in un gran bosco dove c'era una piccola casetta; e la' essi vissero felici e contenti.


* * * FINE * * *