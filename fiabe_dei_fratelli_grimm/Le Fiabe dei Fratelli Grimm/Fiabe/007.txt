Un contadino aveva portato la sua mucca al mercato e l'aveva venduta per sette scudi. Tornando a casa doveva passare vicino a uno stagno; gia' da lontano udi' le rane gracidare: "Qua, qua, qua, qua." – "Si'," disse fra se'‚ "le senti strillare fin dal campo d'avena. Sette scudi ho riscosso, non quattro." Quando fu vicino all'acqua grido': "Stupide bestie che siete! Non vi hanno informato meglio? Sono sette gli scudi, non quattro!" Ma le rane continuarono a fare "qua, qua, qua, qua." – "Be', se non volete crederci posso contarveli." Tiro' fuori il denaro di tasca e conto' i sette scudi, cento soldi per volta. Ma le rane non si curarono dei suoi conti e continuarono a gracidare: "Qua, qua, qua, qua." – "Oh," esclamo' il contadino infuriato, "se credete di saperlo meglio di me, contate voi," e getto' tutto il denaro in acqua. Si fermo' e attese che avessero finito e gli ridessero il suo avere, ma le rane persistettero ostinatamente a gracidare "qua, qua, qua, qua," e non gli restituirono il denaro. Egli attese ancora un bel pezzo finche'‚ si fece sera e dovette ritornare a casa. Allora prese a rimproverare le rane e grido': "Sciaguattone, avete una gran bocca e sapete strillare da far male alle orecchie, ma sette scudi non sapete contarli! Pensate che io voglia stare qui finche'‚ avete finito?" E se ne ando', ma le rane gli gracidarono ancora dietro "qua, qua, qua, qua" cosicche'‚ egli rincaso' di pessimo umore.

Dopo un po' di tempo acquisto' un'altra mucca, la macello' e calcolo' che, vendendo bene la carne, avrebbe potuto ricavare il prezzo delle due mucche, oltre ad avere la pelle. Quando giunse in citta' con la carne, davanti alla porta accorse un intero branco di cani preceduto da un grosso levriero; questo salto' intorno alla carne, annuso' e abbaio': "Bau, bau, bau, bau." Siccome non voleva smetterla, il contadino gli disse: "Si', lo so, fai ›bau, bau‹ perche'‚ vorresti un po' di carne, ma io farei un bell'affare se te la dessi!" Ma il cane non rispose altro che "bau, bau." – "Se tu non te la mangerai, garantisci per i tuoi compagni?" – "Bau, bau," disse il cane. "Be', se insisti te la lascero', ti conosco bene e so da chi presti servizio; ma ricordati: fra tre giorni devo avere il mio denaro, me lo porterai." Dopo di che scarico' la carne e torno' indietro. I cani vi si lanciarono sopra abbaiando forte "bau bau!" Il contadino, che li udiva da lontano, disse fra s': "Senti senti, adesso ne vogliono tutti, ma quello grosso me ne sara' garante."

Passati tre giorni, il contadino penso' tutto contento: Questa sera avrai il tuo denaro in tasca. Ma nessuno venne a pagarlo. "Non ci si puo' fidare di nessuno," disse, e infine gli scappo' la pazienza, ando' in citta' dal macellaio e pretese il suo denaro. Il macellaio penso' che fosse uno scherzo, ma quando il contadino disse: "Lasciamo perdere gli scherzi, io voglio il mio denaro. Il cane grosso non vi ha portato tre giorni fa l'intera mucca macellata?" Il macellaio ando' in collera, afferro' un manico di scopa e lo caccio' fuori. "Aspetta," disse il contadino, "c'e' ancora giustizia a questo mondo!" e ando' al castello reale e chiese udienza. Fu condotto innanzi al re, che sedeva accanto a sua figlia e gli domando' quale torto gli avessero fatto. "Ah," disse lui, "le rane e i cani hanno preso il mio avere, e il macellaio mi ha ripagato per questo con il bastone." E narro' minuziosamente come era andata. Allora la figlia del re scoppio' a ridere e il re gli disse: "Non posso darti ragione, ma in compenso ti daro' in moglie mia figlia. In tutta la sua vita non ha mai riso, tranne appunto di te, io l'ho promessa a colui che la facesse ridere. Puoi ringraziare Dio per la tua fortuna." – "Oh," rispose il contadino, "non la voglio affatto: a casa ho una donna sola, e quando torno a casa e' come se ce ne fosse una in ogni angolo." Allora il re ando' in collera e disse: "Se sei cosi' villano devi avere un'altra ricompensa: ora vattene, ma fra tre giorni ritorna che te ne saranno contati cinquecento."

Quando il contadino usci' dalla porta, la sentinella disse. "Hai fatto ridere la figlia del re, avrai ricevuto qualcosa per questo." – "Lo credo bene," rispose il contadino, "me ne pagheranno cinquecento." – "Senti," disse il soldato, "dammene un po', cosa vuoi fartene di tutto quel denaro!" – "Be'," disse il contadino, "perche'‚ sei tu te ne daro' duecento; fra tre giorni presentati al re e fatteli contare." Un ebreo che era li' vicino e aveva udito la conversazione, corse dietro al contadino, lo prese per la giubba e disse: "Gran Dio, siete proprio fortunato. Voglio cambiarveli, voglio convertirli in moneta spicciola, che ve ne farete di quegli scudi sonanti!" – "Giudeo," disse il contadino, "puoi averne ancora trecento; dammeli subito in spiccioli e di qui a tre giorni sarai pagato dal re." L'ebreo fu contento del piccolo guadagno e porto' la somma in soldi di cattiva lega, che tre ne valevano due buoni. Trascorsi i tre giorni, il contadino si reco' dal re, come gli era stato ordinato. "Togliti la giubba," disse questi, "devi avere i tuoi cinquecento." – "Ah," disse il contadino, "non appartengono piu' a me: duecento li ho regalati alla sentinella e trecento me li ha cambiati l'ebreo; non ho piu' diritto neanche a uno." In quella entrarono il soldato e l'ebreo e pretesero cio' che avevano ottenuto dal contadino; ed ebbero le botte secondo quanto spettava loro. Il soldato le sopporto' con pazienza poiche'‚ ne conosceva gia' il sapore; l'ebreo invece gemeva: "Ahime', sono questi gli scudi sonanti!" Il re dovette ridere del contadino e dato che la collera era scomparsa gli disse: "Siccome hai perso il compenso ancora prima di riceverlo, ti voglio risarcire: vai nella camera del tesoro e prendi tutto il denaro che vuoi." Il contadino non se lo fece dire due volte e si ficco' in tasca tutto quello che poteva starci. Poi ando' all'osteria e conto' il suo denaro. L'ebreo gli era andato dietro e lo sentiva brontolare fra s': "Quel briccone del re mi ha menato per il naso! Non poteva darmelo lui stesso il denaro? Adesso almeno saprei quanto ho: come posso sapere se e' giusto quel che mi sono ficcato in tasca?" – "Dio guardi!" disse l'ebreo fra s'. "Costui parla con disprezzo del nostro signore: corro subito a dirlo, otterro' una ricompensa e lui, per di piu', sara' punito." Quando il re venne a sapere il discorso del contadino, ando' in collera e ordino' all'ebreo di andare a prendere il colpevole. L'ebreo corse dal contadino: "Dovete venir subito da Sua Maesta', senza indugio." – "So meglio di voi quel che ci vuole," rispose il contadino, "prima mi faccio fare una giubba nuova; credi forse che con tutto il denaro che ho, voglia andarci vestito di stracci?" L'ebreo comprese che senza una giubba nuova il contadino non si sarebbe mosso, e siccome temeva che, sfumando la collera del re, egli ci avrebbe rimesso la sua ricompensa e il contadino la sua punizione, disse: "Vi prestero' la mia giubba per pura amicizia: che cosa non si fa quando si vuole bene!" Il contadino accetto', indosso' la giubba dell'ebreo e ando' con lui dal re. Il re rinfaccio' al contadino le male parole che l'ebreo gli aveva riferite.

"Ah," rispose il contadino, "cio' che dice un ebreo e' sempre falso; a loro non esce di bocca neanche una parola che sia sincera! Questo qui ha il coraggio di dire che io ho addosso la sua giubba!" – "Che volete dire?" esclamo' l'ebreo. "Non e' mia la giubba, non ve l'ho forse imprestata per amicizia, perche'‚ poteste presentarvi davanti a Sua Maesta'?" All'udire queste parole il re disse: "L'ebreo ha di certo ingannato qualcuno: o me, o il contadino." E gli fece suonare ancora qualche scudo sulla groppa. Il contadino invece se ne ritorno' a casa con la sua bella giubba e con il suo bel denaro in tasca e disse: "Questa volta l'ho imbroccata!"


* * * FINE * * *