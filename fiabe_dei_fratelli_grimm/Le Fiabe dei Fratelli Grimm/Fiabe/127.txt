Al tempo in cui il desiderio serviva ancora a qualcosa, un principe fu stregato da una vecchia maga, che lo chiuse in un grande forno nel bosco. Cosi' trascorsero molti anni senza che nessuno potesse aiutarlo. Un giorno capito' nel bosco una principessa che si era smarrita e non riusciva piu' a trovare il regno di suo padre: aveva errato qua e la' per nove giorni, e infine era venuta a trovarsi davanti alla cassa di ferro. Allora egli le domando': -Donde vieni, e dove vai?-. Ella rispose: -Ho perduto la strada che va al regno di mio padre e non posso tornare a casa-. Allora la voce dal forno disse: -Ti aiutero' a tornare a casa in fretta, se ti impegni a fare quel che ti domando. Io sono figlio di un re piu' potente di tuo padre, e ti sposero'-. Ella inorridi' e penso': "Buon Dio, che me ne faccio di questo forno?." Ma poiche'‚ desiderava tornare a casa dal padre, s'impegno' a fare quel che egli voleva. Il principe disse: 

-Devi ritornare qui con un coltello, e fare un buco nel ferro-. Poi le diede un compagno che le cammino' a fianco in silenzio, e la porto' a casa in due ore. Al castello la gioia fu grande quando torno' la principessa, e il vecchio re l'abbraccio' e la bacio'. Ma ella era molto afflitta e disse: -Caro babbo, cosa mi e' successo! Non sarei tornata a casa dal grande bosco selvaggio, se non mi fossi fermata vicino a un forno; ho dovuto impegnami con lui a ritornare, per liberarlo e sposarlo-. Il vecchio re inorridi' ed era vicino a svenire perche'‚ aveva quell'unica figlia. Cosi' decisero di mandare al suo posto la figlia del mugnaio, che era bella. La condussero nel bosco, le diedero un coltello e le dissero di raschiare il forno. Ella raschio' per ventiquattr'ore, ma non riusci' a staccarne neanche un po'. Al sorgere del giorno, si udi' gridare dal forno: -Mi sembra che fuori incominci ad albeggiare-. Ella rispose: -Sembra anche a me, mi pare di sentire il mulino di mio padre-. -Allora tu sei la figlia di un mugnaio: vattene subito e fa' venire la principessa.- Allora ella se ne ando' e disse al vecchio re che quel tale nel bosco non voleva lei ma sua figlia. Il vecchio re ne fu atterrito e la principessa pianse. Ma c'era la figlia di un porcaro, che era ancora piu' bella della mugnaia; pensarono di darle una moneta d'oro, perche'‚ andasse al posto della principessa. Cosi' la condussero nel bosco e dovette anche lei raschiare per ventiquattr'ore, senza ottenere alcun risultato. Quando si fece giorno, si udi' gridare dal forno: -Mi sembra che fuori incominci ad albeggiare-. Ella rispose: -Sembra anche a me, mi pare di sentire la cornetta di mio padre-. -Allora sei la figlia di un porcaro: vattene subito e fa' venire la principessa; e dille che avra' cio' che le ho promesso; ma se non viene, nel suo regno tutto quanto rovinera' e si sfascera', e non rimarra' pietra su pietra.- All'udire queste parole, la principessa si mise a piangere: non vi era altra soluzione, doveva mantenere la promessa. Prese congedo dal 

padre, si mise in tasca un coltello e ando' nel bosco. Come arrivo' si mise a raschiare, il ferro cedette e, dopo due ore, aveva gia' fatto un piccolo buco. Allora diede un'occhiata dentro e scorse un bellissimo giovane; ah, le piaceva proprio tutto scintillante d'oro! Ella continuo' a raschiare e allargo' il buco tanto da farvelo uscire. Allora egli disse: -Tu sei mia e io sono tuo; sei la mia sposa e mi hai liberato-. Ella pero' lo prego' di lasciarla andare ancora una volta da suo padre; il principe glielo permise purche'‚ non dicesse piu' di tre parole e poi tornasse da lui. Ella ando' a casa ma disse piu' di tre parole: subito il forno scomparve e fu portato lontano, oltre monti di vetro e spade taglienti. Il principe pero' era sciolto dall'incanto e non era piu' prigioniero. Ella si congedo' dal padre, prese del denaro, ma non tanto, torno' nel bosco e cerco' il forno, ma non riusci' piu' a trovarlo. Lo cerco' per nove giorni e aveva tanta fame che non sapeva proprio come fare, poiche'‚ non aveva piu' nulla da mangiare. Quando fu sera, sali' su di un alberello, e pensava di passarci 

la notte perche'‚ aveva paura delle bestie feroci. Quando fu quasi mezzanotte, vide un lumicino lontano lontano e penso': "Ah, la' sarei certo salva! ." Scese dall'albero e si incammino' verso quella luce, e intanto pregava. Giunse a una vecchia casetta, tutt'intorno era cresciuta dell'erba, e davanti c'era un mucchietto di legna. "Ah, dove sei capitata!" penso'. Guardo' attraverso la finestra e dentro non vide altro che rospi grandi e piccoli; ma c'era una tavola preparata con del vino e un bell'arrosto invitante, e piatti e bicchieri erano d'argento. Allora si fece coraggio e busso'. Subito la regina rospo grido':-Oh Donzelletta verde e piccina, dalla zampa secca sparuta cagnolina, ehi proprio tu, stammi a sentire chi c'e' la' fuori mi devi dire!-Si fece avanti una rospina e apri' la porta. Quando la fanciulla entro', tutte le diedero il benvenuto e le dissero di sedersi. Le domandarono: -Donde venite? Dove andate?-. Ella racconto' tutto quel che le era accaduto, e che non avendo obbedito all'ordine di dire soltanto tre parole, il forno era scomparso insieme al principe: ora voleva cercarlo e andare per monti e valli finche'‚ non l'avesse trovato. Allora la vecchia regina disse:-Oh Donzelletta verde e piccina, dalla zampa secca sparuta cagnolina, ehi proprio tu, stammi ad ascoltare proprio la scatola mi devi portare!-La bestiola ando' e le porto' la scatola. Poi diedero da mangiare e da bere alla principessa, la condussero a un bel letto gia' pronto, che pareva di seta e di velluto, ella vi si corico' e dormi' beatamente. Quando si fece giorno, si alzo'; la vecchia regina prese tre spilli dalla grande scatola e glieli diede, perche'‚ li portasse con s‚; ne avrebbe avuto bisogno per oltrepassare un alto monte di vetro, tre spade taglienti e un gran fiume; se ci fosse riuscita, avrebbe ritrovato il suo sposo. Cosi' le diede tre oggetti che doveva serbare con cura, cioe' tre grossi spilli, una ruota d'aratro e tre noci. Ella se ne ando' e quando giunse al monte di vetro, che era tutto liscio, pianto' i tre spilli dietro ai piedi, poi prosegui' e arrivo' dall'altra parte, e la' li nascose in un luogo che tenne a mente. Poi giunse alle tre spade 

taglienti, salto' sulla ruota e le oltrepasso'. Infine arrivo' a un gran fiume, e dopo averlo attraversato, a un grande, bellissimo castello. Entro' e chiese lavoro: era una povera fanciulla e desiderava prender servizio. Ma sapeva che la' c'era il principe che ella aveva liberato dal forno nel gran bosco. Cosi' fu presa come serva per un misero salario. Ora il principe aveva gia' un'altra al suo fianco e la voleva sposare, pensando che la principessa fosse morta da un pezzo. La sera, quand'ebbe finito di rigovernare, ella mise la mano in tasca e trovo' le tre noci che le aveva dato la vecchia regina rospo. Ne spacco' una con i denti e voleva mangiare il gheriglio; ma guarda! c'era dentro un magnifico abito regale. Quando la fidanzata lo seppe, venne e le offri' di comprarlo: non era un abito che si addiceva a una serva. Ella disse che no, non voleva venderlo; tuttavia se le avesse concesso di dormire una notte nella camera dello sposo, glielo avrebbe dato. L'altra glielo permise, perche'‚ non aveva mai avuto una veste cosi' bella. Quando fu sera, disse al suo fidanzato: -Quella folle vuole dormire in camera tua-. -Se sei contenta tu, lo sono anch'io- diss'egli. Ma ella gli diede da bere del vino, in cui aveva messo un sonnifero. Cosi' i due passarono la notte nella stessa camera, ed egli dormi' cosi' profondamente, ch'ella non pot‚ svegliarlo. Pianse pero' tutta la notte, gridando: -Ti ho liberato dal bosco selvaggio e dal forno, per te ho oltrepassato un monte di vetro, tre spade taglienti e un gran fiume; e adesso che ti ho trovato, non vuoi ascoltarmi-. I servi, seduti davanti alla porta della stanza, la udirono piangere tutta la notte, e al mattino dopo lo dissero al loro signore. La sera dopo, 

quand'ebbe rigovernato, spacco' la seconda noce, e dentro c'era un abito ancora piu' bello; quando la fidanzata lo vide, volle comprare anche questo. Ma la fanciulla non voleva denaro, e la prego' invece di poter passare un'altra notte nella camera del principe. Ma la fidanzata gli diede di nuovo un sonnifero ed egli dormi' profondamente senza poter udire nulla. La serva pianse tutta la notte e grido': -Ti ho liberato dal bosco selvaggio e dal forno, per te ho oltrepassato un monte di vetro, tre spade taglienti e un gran fiume; e adesso che ti ho trovato, non vuoi ascoltarmi-. I servi, seduti davanti alla porta della stanza, la udirono piangere tutta la notte, e al mattino dopo lo dissero al loro signore. E la terza sera, quand'ebbe rigovernato, ella spacco' anche la terza noce, e dentro c'era un abito splendido, tutto d'oro. Quando la fidanzata lo vide, volle averlo, e la fanciulla glielo diede a condizione di poter dormire per la terza volta nella camera del principe. Ma il principe stette in guardia, e rovescio' in terra il sonnifero. E quando ella si mise a piangere e a gridare: 

-Amor mio, ti ho liberato dal bosco selvaggio e dal forno- il principe balzo' in piedi e disse: -Tu sei mia e io sono tuo-. E quella stessa notte sali' in carrozza con lei, e alla falsa sposa portarono via le vesti, perche'‚ non potesse alzarsi. Quando giunsero al gran fiume, lo attraversarono in barca, davanti 

alle tre spade taglienti salirono sulla ruota d'aratro, e sul monte di vetro usarono i tre spilli. Cosi' giunsero finalmente alla vecchia casetta; ma, come vi entrarono, si muto' in un gran castello: i rospi, liberati dall'incantesimo, erano principi e principesse, ed erano in grande festa. Si celebrarono le nozze, ed essi rimasero nel castello, che era molto piu' grande di quello della sposa. Ma poiche'‚ il vecchio re si doleva di dover vivere solo, andarono a prenderlo, e cosi' ebbero due regni e vissero insieme felici.


* * * FINE * * *