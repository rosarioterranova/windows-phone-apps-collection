Un giorno un gatto incontro' la signora volpe nel bosco, e poiche'â€š pensava che era saggia, esperta, e che grande era il suo prestigio in societa', le rivolse la parola con garbo, dicendo: -Buon giorno, cara signora volpe! Come va? Come state? Come ve la passate in questo periodo di carestia?-. La volpe, piena di sussiego, squadro' il gatto da capo a piedi, e per un bel pezzo fu incerta se rispondergli o no. Infine disse: -Oh tu, misera bestia pezzata, morto di fame, acchiappatopi, che ti viene in mente? Osi domandare come va a me che sono maestra di cento arti!-. Il gatto stava per risponderle con modestia, quando arrivo' di corsa un cane bassotto. Quando la volpe lo vide, ando' subito a rifugiarsi nella sua tana, mentre il gatto salto' svelto su di un albero, andando ad accomodarsi sulla cima, dove i rami e il fogliame lo nascondevano completamente. Poco dopo giunse il cacciatore e il bassotto fiuto' la volpe e la prese. Il gatto, vedendo la scena, grido': -Ehi, signora volpe! Siete in trappola con le vostre cento arti. Se aveste saputo arrampicarvi come me, avreste avuta salva la vita-.


* * * FINE * * *