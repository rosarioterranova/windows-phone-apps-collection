Un fratellino e una sorellina giocavano accanto a una fontana e, mentre giocavano, vi finirono dentro. La' dentro vi era un'ondina che disse: -Adesso che siete in mio potere, vi tocchera' servirmi per bene!-. Cosi' alla fanciulla diede da filare del brutto lino tutto aggrovigliato e la costrinse a portare acqua in una botte forata, mentre il ragazzo doveva abbattere un albero con una scure senza piu' il filo; e da mangiare non ricevevano altro che gnocchi duri come pietre. Alla fine i bambini persero la pazienza, aspettarono una domenica e, mentre l'ondina era in chiesa, fuggirono. Finita la messa, l'ondina si accorse che gli uccellini avevano preso il volo e li insegui' a grandi balzi. Ma i bambini la scorsero da lontano e la fanciulla si getto' una spazzola dietro le spalle; e ne venne una montagna di spazzole con mille e mille setole pungenti, sulle quali l'ondina dovette arrampicarsi a gran fatica; ma alla fine riusci' a oltrepassarle. I bambini la videro e il ragazzo si butto' dietro le spalle un pettine; e ne venne fuori una montagna di pettini con mille e mille denti, ma l'ondina vi si aggrappo' saldamente e riusci' a passare anche stavolta. Allora, la fanciulla getto' dietro di sâ€š uno specchio e ne venne fuori una montagna di specchio, cosi' liscia, ma cosi' liscia che l'ondina non poteva arrampicarvisi. Allora penso': "Andro' in fretta a casa a prendere la mia ascia e spacchero' il monte di specchio." Ma prima che tornasse e l'avesse spaccato, i bambini erano gia' fuggiti da un pezzo e l'ondina dovette andare di nuovo nella sua fonte.


* * * FINE * * *