Una volta, davanti a una povera casa, sedeva un vecchio con la moglie e volevano riposarsi un po' dal lavoro. Arrivo' una splendida carrozza, tirata da quattro cavalli neri e ne scese un signore sfarzosamente vestito. Il contadino si alzo', s'avvicino' al signore e gli domando' che cosa desiderasse e in che cosa potesse servirlo. Il forestiero gli porse la mano e disse: «Vorrei soltanto godermi per una volta una pietanza da contadino. Preparatemi delle patate, come usate mangiarle voi; io mi siedera' alla vostra tavola e le mangero' di gusto». Il contadino sorrise e disse: «Voi siete un conte, o un principe, o magari un duca; i gran signori hanno ogni tanto di queste voglie; il vostro desiderio sara' 

soddisfatto». La donna ando' in cucina e si mise a lavare e a sbucciar patate: voleva far gli gnocchi, come li mangiano i contadini. Mentre essa lavorava, il contadino disse al forestiero: «Intanto venite con me nell'orto: ho ancora qualcosa da fare». Nell'orto aveva scavato delle buche e ora voleva piantare gli alberi. «Non avete figli che possano aiutarvi a lavorare?», domando' il forestiero. «No», rispose il contadino, e soggiunse: «Veramente avevo un figlio, ma gia' da un pezzo e' andato in giro per il mondo. Era un ragazzo intelligente, furbo e scaltro, ma non voleva imparar niente e combinava soltanto dei brutti tiri; alla fine mi scappo' via e da allora non ne ho piu' saputo nulla». Il vecchio prese un alberello, lo mise in una buca e accanto ci pianto' un palo: e dopo averci messo la terra con il badile, la pesto' per bene e poi assicuro' il tronco al palo, legandolo in fondo, in cima e in mezzo con una corda di rete. «Ma ditemi», domando' il signore, «perche' non legate a un palo come questo, perche' cresca diritto, anche quell'albero storto e bitorzoluto, che si piega quasi fino a terra, la' in quell'angolo?» Il vecchio sorrise e disse: «Signore, voi parlate come uno che non se n'intende: si vede bene che un orto non l'avete mai coltivato. Quell'albero e' vecchio e nodoso, nessuno potra' piu' 

raddrizzarlo: gli alberi bisogna allevarli finche' son giovani». «e' come per vostro figlio!», disse il forestiero, «se l'aveste educato mentre era ancor giovane, non sarebbe scappato via. Adesso sara' diventato anche lui duro e nodoso.» «Certo!», rispose il vecchio, «e' andato via da un pezzo: sara' cambiato.» «Lo riconoscereste, se vi comparisse dinanzi?», domando' il forestiero. «Dal viso, difficilmente!», rispose il contadino, «Ma ha un segno, una voglia sulla spalla, che pare un fagiolo.» Come l'ebbe detto, il forestiero si tolse la giubba, si scopri' la spalla e gli mostro' il fagiolo. «Signore Iddio!», esclamo' il vecchio, «Tu sei veramente mio figlio!» e l'amore paterno si ridesto' nel suo cuore. «Ma», soggiunse, «come puoi essere mio figlio, se sei diventato un gran signore e vivi nella ricchezza e nell'abbondanza? per che strada ci sei arrivato?» «Ah, babbo», rispose il figlio, «il giovane albero non fu legato a nessun palo ed e' cresciuto storto! adesso e' troppo vecchio: non si raddrizza piu'. Come ho acquistato tutto questo? Sono diventato un ladro. Ma non spaventarti, sono un maestro fra i ladri. Per me non c'e' serratura che tenga: quel che mi fa gola e' mio. E non crediate che rubi come un ladro qualunque: prendo soltanto il superfluo dai ricchi; i poveri possono star tranquilli: a loro preferisco dare piuttosto che togliere. E cosi' non tocco quello che posso aver senza fatica, astuzia o destrezza» «Ah, figlio mio», disse il padre, «non mi piace lo stesso: un ladro e' sempre un ladro. Te lo dico io, non finira' bene!» Lo condusse dalla madre, e quando ella seppe che era suo figlio pianse di gioia; ma quando egli le disse di esser diventato un maestro fra i ladri giu' per le guance le corsero due torrenti. Disse infine: «Anche se e' diventato 

un ladro, e' pur sempre mio figlio, e i miei occhi l'han visto ancora una volta!». Si misero a tavola, e ancora una volta egli mangio' coi suoi genitori il povero cibo, che non toccava piu' da un pezzo. Il padre disse: «Se il nostro signore, il conte lassu' al castello, viene a sapere chi sei e cosa fai, non ti prende certo in braccio e non ti culla, come fece quando ti tenne a battesimo; ma ti fa dondolar dalla forca». «Non preoccupatevi, babbo, non mi fara' nulla: so il fatto mio. Andro' da lui oggi stesso.» Quando si avvicino' la sera, il ladro sali' in carrozza e ando' al castello. Il conte l'accolse gentilmente, credendolo un gran signore. Ma quando il forestiero si diede a conoscere, impallidi' e per un po' stette zitto. Alla fine disse: «Tu sei il mio figlioccio, percio' saro' clemente e ti usero' indulgenza. Siccome ti vanti di essere un ladro maestro, voglio mettere alla prova la tua arte. Ma se fai fiasco, farai un ballo in aria, e per musica ci saranno i corvi a gracchiare». «Signor conte», rispose il ladro maestro, «pensate a tre imprese, difficili quanto volete; e se non riusciro' fate di me quel che vi piace.» Il conte riflette' un momento, poi disse: «Bene: prima di tutto, devi rubarmi dalla stalla il mio cavallo favorito; in secondo luogo, quando mia moglie ed io saremo addormentati, devi toglierci il lenzuolo di sotto senza che ce ne accorgiamo, e a mia moglie devi anche sfilar dal dito 

l'anello nuziale; per ultimo, devi portarmi via di chiesa il parroco e il sagrestano. E tieni tutto bene a mente, perche' ne va della tua vita».

Il maestro ando' nella citta' piu' vicina. La' compro' i vestiti di una vecchia campagnola e li indosso'. Poi si tinse la faccia di scuro e ci dipinse delle rughe, cosi' che nessuno l'avrebbe riconosciuto; alla fine riempi' un bariletto di vecchio vino d'Ungheria e ci mescolo' un forte sonnifero. Caccio' il bariletto in una gerla che si mise sulla schiena e a passi cauti e malfermi ando' al castello del conte. Era gia' buio quando arrivo'; sedette su una pietra in cortile, si mise a tossire come una vecchia malata di petto e si stropiccio' le mani, come se gelasse. Davanti alla porta della scuderia c'eran dei soldati, sdraiati intorno al fuoco; uno di loro scorse la vecchia e le grido': «Fatti piu' in qua, nonnina, e scaldati con noi. Tanto, un letto per la notte non ce l'hai e lo prendi dove lo trovi». La vecchia s'avvicino' a piccoli passi, prego' di toglierle la gerla dalla schiena, e sedette con loro accanto al fuoco. «Vecchia ciabatta, cos'hai nel bariletto?» domando' uno. «Un dito di buon vino», rispose, «traffico per campare. Pagando e pregando, ne avrete magari un bicchiere.» «Da' pur qua!», disse il soldato, e dopo averne gustato un bicchiere, esclamo': «Quando il vino e' buono, preferisco berne un bicchiere di piu'!». Se ne fece versare ancora e gli altri seguirono il suo esempio. «Ola', compagni!», grido' uno a quelli che erano nella stalla. «Qui c'e' una nonnina, che ha un vino vecchio come lei; prendetene un sorso anche voi, vi scalda lo stomaco meglio del nostro fuoco.» La vecchia porto' dentro il suo bariletto. Un soldato stava in sella al cavallo favorito, un altro lo teneva per il morso, un terzo per la coda. E la vecchia giu' a mescere tutto il vino che volevano, finche' la sorgente inaridi'. Non passo' molto tempo che all'uno cadde il morso di mano, piombo' a terra e si mise a russare; l'altro lascio' andar la coda, si corico' e russo' anche piu' forte; quello che 

stava in sella resto' seduto, ma chino' la testa fin sul collo del cavallo, s'addormento' e soffiava come un mantice. Fuori, i soldati dormivano gia' da un pezzo, lunghi distesi e immobili come se fossero di pietra. Quando il ladro vide che gli era andata bene, al primo mise in mano una fune al posto del morso; e al secondo, che aveva tenuto la coda, uno sfilaccio di paglia; ma che fare di quello che era in groppa al cavallo? Buttarlo giu' non voleva, si sarebbe svegliato e avrebbe potuto gridare. Ma trovo' un ottimo espediente: slaccio' la cinghia della sella, vi lego' un paio di corde e l'appese ad anelli che erano nel muro, sollevo' insieme con la sella il cavaliere addormentato; poi avvolse le funi intorno al palo e fece un bel nodo. Tolse il cavallo dalla catena, ma, a cavalcar sul selciato del cortile nel castello, avrebbero sentito il rumore. Percio' gli avvolse gli zoccoli di vecchi stracci, poi lo condusse fuori cautamente, gli salto' in groppa e corse via di carriera.

Allo spuntar del giorno, il maestro ando' a briglia sciolta al castello, in groppa al cavallo rubato. Il conte era appena sceso dal letto e si era affacciato alla finestra. «Buon giorno, signor conte!», egli grido'. «Ecco il cavallo, che ho felicemente portato via dalla stalla. Guardate i vostri soldati, come dormono beatamente lunghi distesi; e, se volete andar nella scuderia, vedrete come se la son presa comoda le vostre guardie.» Il conte dovette ridere, poi disse: «Per una volta ci sei riuscito, ma la seconda non ti andra' cosi' liscia. E ti avverto: se mi vieni davanti come ladro, come ladro ti trattero'». La sera, quando fu a letto, la contessa chiuse stretta la mano con la fede, e il conte disse: «Tutte le porte son chiuse e sprangate, io resto sveglio e aspettero' il ladro; ma se entra dalla finestra, gli sparo». Ma nell'oscurita' il ladro maestro ando' fino alle forche, stacco' dalla corda un impiccato e lo porto' sulla schiena fino al castello. Appoggio' una scala sotto la camera da letto, si mise il morto sulle spalle e prese a salire. Quando fu arrivato cosi' in alto, che la testa del morto spuntava alla finestra, il conte, che stava in agguato nel suo letto, gli tiro' un colpo di pistola; subito il maestro lascio' cadere l'impiccato, salto' giu' dalla scala e si nascose in un angolo. C'era un cosi' bel chiaro di luna, che egli pote' veder benissimo il conte uscir dalla finestra, scendere per la scala e portar il morto in giardino. La' si mise a scavare una buca, dove voleva seppellirlo. «Adesso e' il momento buono!», penso' il ladro; sguscio' in fretta dal suo angolino, s'arrampico' su per la scala e ando' difilato in camera della contessa. «Cara moglie», prese a dire con la voce del 

conte, «il ladro e' morto; ma era pur sempre il mio figlioccio, e piu' briccone che malvagio: non voglio svergognarlo in pubblico; e mi fanno pena quei poveri genitori. Voglio seppellirlo io stesso in giardino, prima che spunti il giorno, perche' non se ne sappia nulla. Dammi anche il lenzuolo, cosi' avvolgero' il cadavere e non lo sotterrero' come un cane.» La contessa gli diede il lenzuolo.

«Sai», prosegui' il ladro, «sono in vena di generosita': dammi anche l'anello; quell'infelice ha rischiato la vita, che se lo porti nella fossa.» Ella non volle opporsi al conte e, per quanto a malincuore, si tolse l'anello dal dito e glielo porse. Il ladro se ne ando' con la sua roba e arrivo' felicemente a casa, prima che il conte in giardino avesse finito il suo lavoro di beccamorti.

Che viso lungo fece il conte, quando il mattino dopo arrivo' il ladro maestro e gli porto' il lenzuolo e l'anello! «Hai la bacchetta magica?», gli domando', «Chi ti ha tirato fuori dalla fossa, dove ti ho messo proprio io? chi ti ha risuscitato?» «Non avete sotterrato me», disse il ladro, «ma un malfattore che gia' pendeva dalla forca.» E gli racconto' per filo e per segno com'era andata, e il conte dovette riconoscere ch'era un ladro saggio e astuto. «Ma non hai ancora finito», soggiunse, «devi ancora venire a capo del terzo compito; e se non ci riesci, tutto il resto non serve a niente.» II maestro sorrise e non rispose.

Quando fu notte, ando' alla chiesa del villaggio con un lungo sacco sulla schiena, un involto sotto il braccio e una lanterna in mano. Nel sacco c'eran gamberi, nell'involto, candeline di cera. Si sedette nel camposanto, tiro' fuori un gambero e gli attacco' una candelina sulla schiena; poi l'accese, mise il gambero per terra e lo lascio' andare. Ne tiro' fuori un altro, lo preparo' nello stesso modo e continuo' cosi' finche' l'ultimo fu tolto dal sacco. Allora indosso' una lunga veste nera, che sembrava una tonaca di frate, e si attacco' al mento una barba bianca. Infine, quando fu del tutto irriconoscibile, prese il sacco dove prima c'erano i gamberi, ando' in chiesa e sali' sul pulpito. L'orologio del campanile batteva appunto le dodici di mezzanotte quando l'ultimo rintocco fu svanito, egli grido' con voce alta e squillante: «Udite, o peccatori! e' giunta la fine di tutte le cose, il giorno del Giudizio e' vicino! Udite! udite! Chi vuol venir con me in paradiso, entri nel sacco; io sono Pietro, che apre e chiude la porta del cielo. Guardate, fuori nel camposanto vagano i morti e raccolgono le loro ossa. Venite, venite! entrate nel sacco! e' la fine del mondo!». Quelle grida risonarono in tutto il villaggio. Il parroco e il sagrestano, che abitavano accanto alla chiesa, furono i primi a sentirle; e quando videro le luci vagar nel camposanto si accorsero che succedeva qualcosa d'insolito ed entrarono in chiesa.

Stettero un po' ad ascoltar la predica, poi il sagrestano diede una gomitata al parroco e disse: «Non sarebbe male se approfittassimo dell'occasione e ce ne andassimo comodamente in paradiso, prima che venga il giorno del Giudizio». «Certo», replico' il parroco, «e' anche la mia idea: se ne avete voglia, possiamo metterci in questa strada.» «Si'», rispose il sagrestano, «ma voi, reverendo, avete la precedenza: io vi verro' dietro.» Cosi' fu il parroco a farsi avanti e sali' sul pulpito, dove il ladro maestro apri' il sacco. Il parroco ci scivolo' dentro per primo e il sagrestano lo segui'. Subito il ladro maestro lego' bene il sacco, l'afferro' per la cima e lo strascino' giu' per la scala del pulpito: tutte le volte che le teste dei due matti battevano sui gradini, egli gridava: «Adesso si passano gia' i monti». Nello stesso modo li trascino' per il villaggio e, quando attraversavano qualche pozzanghera, gridava: «Adesso attraversiamo gia' le nuvole bagnate». E alla fine, quando li tiro' su per la scala del castello, grido': «Adesso siamo sulla scala del paradiso e presto saremo nell'atrio». Quando fu di sopra, spinse il sacco nella colombaia e quando i colombi si misero a svolazzare, disse: «Sentite gli angeli, come si rallegrano e battono le ali!». Poi tiro' il chiavistello e se ne ando'.

Il mattino dopo si reco' dal conte e gli disse che aveva eseguito anche il terzo compito e aveva portato via dalla chiesa il parroco e il sagrestano. «Dove li hai lasciati?», domando' il conte. «In un sacco, su nella colombaia; e s'immaginano di essere in paradiso.»

Il conte ci ando' di persona e si persuase che l'altro gli aveva detto la verita'. Dopo aver liberato da quella prigione il parroco e il sagrestano, disse: «Tu sei superladro e hai vinto. Per stavolta, la scampi, ma bada di andartene dalle mie terre; perche' se ti fai vedere un'altra volta, puoi contare di esser innalzato sulla forca».

Il superladro saluto' i suoi genitori, torno' a girare il mondo e nessuno ne ha piu' avuto notizie.
 