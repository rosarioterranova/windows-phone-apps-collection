C'era una volta un re motto ricco che aveva tre figlie; esse andavano tutti i giorni a passeggio nel giardino del castello. Il re aveva una gran passione per tutti gli alberi belli, e uno gli piaceva in particolare, tanto che, se qualcuno ne coglieva una mela, egli lo malediva, che potesse sprofondare cento braccia sotto terra. Quando venne l'autunno, le mele sull'albero divennero rosse come sangue. Le tre fanciulle andavano tutti i giorni sotto l'albero e guardavano se il vento non avesse per caso buttato a terra qualche mela, ma non ne 

trovavano mai, e l'albero ne era cosi' carico che sembrava dovesse spezzarsi, e i rami pendevano fino a terra. La piu' giovane ebbe una gran voglia di mangiarne e disse alle sorelle: -Nostro padre ci ama troppo per poterci maledire; credo che l'abbia fatto solo con gli estranei-. Cosi' dicendo, la fanciulla colse una bella mela, corse davanti alle sorelle e disse: -Ah, assaggiate care sorelline! Non ho mai mangiato nulla di cosi' buono-. Allora anche le altre due principesse assaggiarono la mela, e tutte e tre sprofondarono sotto terra senza che nessuno se ne accorgesse. A mezzogiorno il re volle chiamarle a tavola, ma non riusci' a trovarle da nessuna parte: le cerco' a lungo nel castello e in giardino, ma invano. Egli se ne addoloro' molto e rese noto in tutto il regno che chiunque gli avesse riportato le figlie ne avrebbe avuta una in isposa. Allora molti giovani partirono alla loro 

ricerca, facendo l'impossibile per trovarle: poiche'‚ tutti amavano le tre fanciulle che erano cosi' gentili con tutti e cosi' belle. Partirono anche tre giovani cacciatori, e dopo aver camminato otto giorni, arrivarono a un gran castello dove c'erano delle sale bellissime e in una di queste sale c'era una tavola apparecchiata, coperta di cibi deliziosi, cosi' caldi che fumavano ancora; ma in tutto il castello non si sentiva n‚ si vedeva anima viva. Aspettarono ancora mezza giornata e i cibi erano sempre caldi e fumanti; alla fine erano cosi' affamati che si misero a tavola e mangiarono; e stabilirono di rimanere nel castello e di tirare a sorte, di modo che uno restasse a casa e gli altri due andassero a cercare le principesse. Cosi' fecero, e per sorte tocco' al maggiore rimanere al castello. Il giorno dopo i due piu' giovani andarono a cercare le principesse e il maggiore dovette restare a casa. A mezzogiorno arrivo' un omino piccolo piccolo che chiese un pezzetto di pane; allora il giovane prese del pane che aveva trovato la', ne taglio' una fetta e fece per dargliela; come gliela porse, l'omino la lascio' cadere e lo prego', per favore, di raccoglierla. Egli acconsenti', si chino', e intanto l'omino prese un bastone, l'afferro' per i capelli e 

lo picchio'. Il giorno dopo rimase a casa il secondo, e non gli ando' meglio. La sera, quando gli altri due rincasarono, il maggiore gli chiese: -Be', come ti e' andata?-. -Oh, malissimo!- Allora si confidarono le loro disavventure, ma al minore non dissero nulla: non lo potevano soffrire e lo chiamavano sempre il Grullo. Il terzo giorno rimase a casa il piu' giovane; torno' l'omino e gli chiese un pezzetto di pane. Il giovane glielo diede ed egli lo lascio' cadere e lo prego', per piacere, di ridarglielo. Allora il giovane disse all'omino: -Che cosa?! Non puoi raccoglierlo tu? Se non sai nemmeno darti da fare per il tuo pane quotidiano, non meriti neanche di mangiarlo-. Allora l'omino ando' su tutte le furie e gli ordino' di darglielo; ma egli, senza perder tempo, prese il nostro omino e lo picchio' di santa ragione. L'omino strillava a piu' non posso e gridava: -Basta, basta! Lasciami stare, e ti diro' dove sono le principesse!-. All'udire queste parole, il giovane smise di picchiarlo e l'omino gli disse che era uno gnomo e che ce n'eran piu' di mille come lui; gli disse di seguirlo che gli avrebbe mostrato dove si trovavano le principesse. E gli indico' un pozzo profondo, dove pero' non c'era acqua. Sapeva bene, gli disse, che i suoi fratelli non erano sinceri con lui; se voleva liberare le principesse, doveva fare da solo. Anche gli altri due fratelli avrebbero liberato volentieri le principesse, ma non volevano esporsi a rischi e fatiche. Egli doveva prendere un gran cesto, entrarvi con il suo coltello da caccia e con un campanello e farsi calare giu'. Sotto 

c'erano tre stanze, in ognuna delle quali c'era una principessa, costretta a spidocchiare un drago con molte teste: egli doveva mozzare le teste del drago. Detto questo, lo gnomo spari'. A sera ritornarono a casa gli altri due e gli domandarono come fosse andata. Egli disse: -Oh, mica male!-; non aveva visto nessuno fino a mezzogiorno, quand'era arrivato un omettino che gli aveva domandato un pezzetto di pane; lui glielo aveva dato, e l'omino l'aveva lasciato cadere e lo aveva pregato di raccoglierlo; e siccome egli aveva rifiutato, l'omino aveva incominciato a maltrattarlo; ma la cosa non gli era piaciuta e l'aveva picchiato, e allora l'omino gli aveva detto dove si trovavano le principesse. Gli altri due diventarono verdi e gialli dalla rabbia. Il mattino dopo si recarono al pozzo e tirarono a sorte chi dovesse entrare

 per primo nel cesto; tocco' di nuovo al maggiore che dovette entrarvi e prendere il campanello. Disse: -Se suono dovete tirarmi su in fretta-. Era sceso da poco quando si senti' scampanellare e lo tirarono su; entro' nel cesto il secondo, che fece lo stesso; infine tocco' al piu' giovane, che si fece calare fino in fondo. Come usci' dal cesto, prese il suo coltello da caccia, si fermo' davanti alla prima porta e stette ad ascoltare: e senti' il drago russare forte. Apri' la porta piano piano: nella stanza era seduta la maggiore delle principesse, e aveva in grembo nove teste di drago e le spidocchiava. Allora egli prese il suo coltello, colpi' con gran forza e le nove teste caddero. La principessa balzo' in piedi, gli salto' al collo abbracciandolo e baciandolo, prese la sua collana d'oro rosso, e gliela mise al collo. Poi egli ando' dalla seconda principessa, che doveva spidocchiare un drago con sette teste, e libero' anche lei; e cosi' ando' pure dalla piu' giovane, che doveva 

spidocchiare un drago con quattro teste. Allora tutte e tre quante domande si fecero! E non finivano mai di baciarsi e di abbracciarsi. Egli suono' forte, finche'‚ lo sentirono in alto. Fece entrare le principesse nel cesto, l'una dopo l'altra, e le fece tirare su tutt'e tre. Ma quando tocco' a lui, gli vennero in mente le parole dello gnomo, e cioe' che i suoi compagni avevano cattive intenzioni nei suoi confronti. Allora prese un pietrone che era la' per terra e lo mise nel cesto, e quando il cesto fu quasi a meta' del pozzo, i fratelli malvagi tagliarono la fune, sicche'‚ il cesto precipito' con la pietra, e credettero che egli fosse morto. Fuggirono poi con le tre principesse e si fecero promettere che avrebbero detto al padre di essere state 

liberate da loro due; andarono dal re e le chiesero in matrimonio. Nel frattempo il fratello piu' giovane vagava tutto triste per le tre stanze e pensava che avrebbe dovuto morire. Vide un flauto appeso alla parete e disse: -Che cosa ci fai li' appeso? Qui nessuno puo' essere allegro-. Guardo' anche le teste del drago e disse: -Neanche voi potete aiutarmi-. E passeggio' a lungo su e giu', tanto che il pavimento divenne liscio. Alla fine gli venne un'altra idea, stacco' il flauto dalla parete e suono' un'arietta: d'un tratto arrivarono tanti gnomi, e a ogni nota ne arrivava un altro; ed egli continuo' a suonare finche'‚ la stanza fu piena. Tutti gli chiesero che cosa desiderasse, ed egli rispose che voleva ritornare sulla terra, alla luce del giorno. Allora lo afferrarono per i capelli, quanti ne aveva in testa, e volarono con lui fuori dal pozzo. Come fu fuori dal pozzo, egli ando' al castello regale, dove stavano per celebrare le nozze della maggiore delle principesse, ed entro' nella stanza dove si trovava il re con le sue tre figlie. Al vederlo le fanciulle svennero. Allora il re ando' in collera e lo fece 

subito gettare in prigione, perche'‚ credeva che avesse fatto loro del male. Ma quando le principesse tornarono in s‚, lo pregarono di rimetterlo in liberta'. Il re volle sapere perche'‚ ed esse risposero che non potevano dirlo, ma il padre disse loro di raccontarlo alla stufa. Poi usci' e si mise ad ascoltare dietro la porta e senti' tutto. Allora fece impiccare i due fratelli, mentre al piu' giovane diede la figlia minore. E io avevo un paio di scarpe di vetro, ma inciampai in una pietra: fecero "clinc!" e si spezzarono.


* * * FINE * * *