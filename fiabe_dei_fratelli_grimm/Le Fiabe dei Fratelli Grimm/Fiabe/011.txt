Il fratellino prese la sorellina per mano e disse: "Da quando e' morta la mamma, non abbiamo piu' avuto un'ora di bene: la matrigna ci picchia ogni giorno e quando andiamo da lei ci caccia a pedate. I tozzi di pane raffermo sono il nostro cibo, e il cagnolino sotto la tavola sta meglio di noi: a lui getta ogni tanto qualcosa di buono. Dio mio, se lo sapesse la nostra mamma! Vieni, ce ne andremo insieme per il mondo." Camminarono tutto il giorno attraverso prati, campi, sentieri sassosi, e, mentre pioveva, la sorellina disse: "Dio e i nostri cuori piangono insieme." La sera giunsero in un gran bosco, ed erano cosi' stanchi per il pianto, la fame e il lungo cammino, che si sedettero dentro a un albero cavo e si addormentarono.

La mattina dopo, quando si svegliarono, il sole era gia' alto nel cielo e i suoi raggi penetravano ardenti all'interno dell'albero. Allora il fratellino disse: "Sorellina ho sete; se sapessi dov'e' una fonte andrei a bere; credo di averne sentito il mormorio." Il fratellino si alzo', prese la sorellina per mano e volevano cercare la sorgente. Ma la cattiva matrigna era una strega e aveva visto benissimo che i due bambini se ne erano andati; li aveva seguiti quatta quatta, di nascosto, come fanno le streghe, e aveva stregato tutte le sorgenti del bosco. Quand'essi trovarono un rivolo che saltellava scintillando sulle pietre, il fratellino volle bere; ma la sorellina udi' la fonte mormorare: "Chi beve della mia acqua diventa una tigre! Chi beve della mia acqua diventa una tigre!" Allora la sorellina grido': "Ah, fratellino, ti prego, non bere, altrimenti diventi una belva feroce e mi sbrani." Il fratellino non bevve, anche se aveva una gran sete, e disse: "Aspettero' fino alla prossima sorgente." Quando arrivarono alla seconda fonte, la sorellina udi' che anche questa diceva: "Chi beve della mia acqua diventa un lupo! Chi beve della mia acqua diventa un lupo!" Allora grido': "Ah, fratellino, ti prego, non bere, altrimenti diventi un lupo e mi divori." Il fratellino non bevve e disse: "Aspettero' fino alla prossima sorgente, ma allora dovro' bere; puoi dire quello che vuoi, ho troppa sete." E quando giunsero alla terza fonte, la sorellina udi' mormorare: "Chi beve della mia acqua diventa un capriolo! Chi beve della mia acqua diventa un capriolo!" La sorellina disse: "Ah, fratellino, ti prego, non bere, altrimenti diventi un capriolo e scappi via." Ma il fratellino si era subito inginocchiato presso la sorgente, si era chinato e aveva bevuto l'acqua; non appena le prime gocce gli toccarono le labbra, giacque a terra, trasformato in un piccolo capriolo.

La sorellina pianse sul povero fratellino stregato, e anche il piccolo capriolo piangeva, standosene tutto triste accanto a lei. Infine la fanciulla disse: "Chetati, caro caprioletto, io non ti abbandonero' mai." Sciolse la sua giarrettiera d'oro e la mise intorno al collo del capriolo, poi divelse dei giunchi e ne intreccio' una corda flessibile. Lego' l'animaletto, lo condusse con s‚ e si addentro' sempre di piu' nel bosco. Cammina, cammina, giunsero finalmente a una casetta; la fanciulla guardo' dentro e siccome era vuota penso': "Qui possiamo fermarci ad abitare." Cerco' allora foglie e muschio per fare un morbido giaciglio al capriolo e ogni mattina usciva e raccoglieva radici, bacche e noci, e al capriolo portava erba tenera; ed esso la mangiava dalla sua mano, era felice e giocherellava davanti a lei. La sera quando la sorellina era stanca e aveva detto le sue preghiere, posava il capo sul dorso del piccolo capriolo: quello era il suo cuscino e su di esso si addormentava dolcemente. E se il fratellino avesse avuto la sua figura umana, sarebbe stata una vita meravigliosa.

Per un certo periodo di tempo vissero cosi', soli, in quel luogo selvaggio. Ma avvenne che il re di quella zona tenesse una gran caccia nel bosco. Echeggio' fra gli alberi il suono dei corni, il latrato dei cani e le grida allegre, e il piccolo capriolo ascoltava e gli sarebbe tanto piaciuto essere della partita. "Ah," disse alla sorellina, "lasciami andare alla caccia, non posso piu' resistere!" E la prego' cosi' a lungo che ella infine acconsenti'. "Pero'," gli disse, "ritorna questa sera. Davanti ai feroci cacciatori io chiudero' la porticina: per farti riconoscere, bussa e di': "Sorellina mia, lasciami entrare!" Ma se non dici cosi', non apriro'." Allora il capriolo salto' fuori, e stava tanto bene, ed era cosi' allegro all'aria aperta! Il re e i suoi cacciatori videro il bell'animaletto e lo inseguirono; ma non riuscivano a raggiungerlo, e quando credevano di prenderlo, il capriolo saltava nella boscaglia e spariva. Quando fu buio corse alla casetta, busso' e disse: "Sorellina mia, lasciami entrare!" Allora la porticina gli fu aperta, egli salto' dentro e dormi' tutta la notte sul suo morbido giaciglio. Il mattino dopo la caccia ricomincio', e quando il capriolo udi' nuovamente il corno e il grido dei cacciatori, non ebbe piu' pace e disse: "Sorellina aprimi, devo uscire." La sorellina gli apri' la porta e disse: "Ma questa sera devi essere di nuovo qui con la tua parola d'ordine." Quando il re e i suoi cacciatori rividero il capriolo con il collare d'oro, lo inseguirono tutti, ma egli era troppo rapido e svelto. La caccia duro' tutto il giorno, ma finalmente a sera i cacciatori lo accerchiarono e uno lo feri' leggermente a una zampa, cosicche'‚ egli si mise a zoppicare e corse via piu' adagio. Allora un cacciatore gli ando' dietro pian piano fino alla casetta e l'udi' esclamare: "Sorellina mia, lasciami entrare!" e vide che la porta gli veniva aperta e subito richiusa. Il cacciatore tenne tutto bene a mente, ando' dal re e gli racconto' cio' che aveva visto e udito. Allora il re disse: "Domani andremo a caccia ancora una volta."

Ma la sorellina si spavento' terribilmente quando il piccolo capriolo rientro' ferito. Lavo' la ferita, ci mise sopra delle erbe e disse: "Va' al tuo giaciglio, caprioletto mio, cosi' guarisci." Ma la ferita era cosi' piccola che al mattino il capriolo non sentiva piu' nulla e quando udi' nuovamente il tripudio della caccia disse: "Non posso resistere, devo andarci; non sara' cosi' facile acchiapparmi." La sorellina pianse e disse: "Adesso ti uccideranno; non ti lascio uscire." - "E io ti moriro' qui di tristezza, se mi trattieni" rispose il capriolo. "Quando sento il corno da caccia mi sembra di non stare piu' nella pelle!" Allora la sorellina dovette cedere, gli apri' la porta con il cuore grosso e il capriolo corse nel bosco vispo e felice. Quando il re lo scorse, disse ai suoi cacciatori: "Inseguitelo per tutto il giorno fino a sera, ma che nessuno gli faccia del male!" Come il sole fu tramontato, il re disse al cacciatore: "Vieni e mostrami la casetta nel bosco." E quando fu davanti alla porticina busso' e grido': "Sorellina cara, lasciami entrare!" Allora la porta si apri' e il re entro' e trovo' una fanciulla cosi' bella come non ne aveva mai viste. Ma la fanciulla si spavento' quando vide entrare un re con una corona d'oro al posto del suo piccolo capriolo. Il re la guardo' amorevolmente, le diede la mano e disse: "Vuoi venire con me al mio castello e diventare la mia cara sposa?" - "Ah si'," rispose la fanciulla, "ma deve venire anche il capriolo, non lo abbandono." Disse il re: "Rimarra' con te finche'‚ vivi e non gli manchera' nulla." In quel momento entro' a salti il capriolo; la sorellina lo lego' di nuovo alla fune di giunco che prese in mano lei stessa, e insieme a lui lascio' la casetta nel bosco.

Il re condusse la bella fanciulla nel suo castello, dove le nozze furono celebrate con gran pompa; ora ella era Sua Maesta' la regina, e vissero insieme felici per lungo tempo; il capriolo era ben nutrito e ben curato e ruzzava nel giardino del castello. Ma la cattiva matrigna, per via della quale i bambini se ne erano andati per il mondo, credeva che la sorellina fosse stata sbranata dalle bestie feroci nel bosco e che il fratellino, trasformato in un capriolo, fosse stato ucciso dai cacciatori. Quando senti' che erano felici e che stavano cosi' bene, l'invidia e la gelosia le si destarono in cuore e non le davano pace, e non pensava che al modo di procurar loro un'altra sciagura. La sua figlia vera, che era brutta come la notte e aveva un solo occhio, protestava e diceva: "Diventare una regina! Questa fortuna spettava a me!" - "Sta' tranquilla," disse la vecchia e aggiunse allegramente: "Al momento buono, sapro' cosa fare." E quando venne il momento e la regina diede alla luce un bel maschietto, mentre il re era a caccia, la vecchia strega prese le sembianze della cameriera, entro' nella stanza dove giaceva la regina e disse alla puerpera: "Venite, il bagno e' pronto, vi fara' bene e vi rinforzera'; presto, prima che diventi freddo." C'era anche sua figlia; insieme trasportarono la regina, debole com'era, nella stanza da bagno, la misero nella vasca e se ne andarono in fretta chiudendo la porta. Ma nella stanza da bagno avevano acceso un fuoco d'inferno, cosicche'‚ la bella giovane regina soffoco' ben presto.

Cio' fatto, la vecchia prese sua figlia, le mise una cuffia in testa e la pose nel letto al posto della regina. Le diede anche la sua figura e il suo aspetto, ma non pot‚ restituirle l'occhio perduto. Ma perche'‚ il re non si accorgesse di nulla, si dovette coricare dalla parte dove le mancava l'occhio. La sera, quando il re ritorno' e udi' che gli era nato un bambino, fu pieno di gioia e volle recarsi al letto della sua cara moglie per vedere come stava. Subito la vecchia esclamo': "Per carita', lasciate chiuse le cortine: la regina non sopporta ancora la luce e deve riposare!" Il re si ritiro' e non sapeva che nel letto c'era una falsa regina.

Ma quando fu mezzanotte e tutto taceva, la bambinaia, che sedeva nella camera del bambino accanto alla culla ed era l'unica a vegliare ancora, vide aprirsi la porta ed entrare la vera regina. Ella tolse il bambino dalla culla, lo prese fra le braccia e lo allatto'; poi sprimaccio' il suo piccolo cuscino, lo rimise a letto e lo copri' con la piccola coltre. Ma non dimentico' neanche il capriolo, ando' nell'angolo dove si trovava e lo accarezzo' sul dorso. Poi usci' silenziosamente dalla porta e la bambinaia, la mattina dopo, domando' alle guardie se durante la notte avessero visto qualcuno entrare nel castello; ma esse risposero: "No, non abbiamo visto nessuno."

La regina venne per molte notti, senza dire mai una parola; la bambinaia la vedeva sempre, ma non osava dire nulla a nessuno.

Quando fu trascorso un certo periodo di tempo, una notte la regina incomincio' a dire:
"Che cosa fanno nel loro lettino il capriolo e il mio bambino?
Ancor due volte fin qui verro', ma una terza non tornero'."
La bambinaia non le rispose, ma quando fu scomparsa ando' dal re e gli racconto' tutto. Disse il re: "Mio Dio, che cosa e' mai questa! Voglio vegliare accanto a mio figlio la prossima notte." La sera ando' nella camera del bambino; a mezzanotte apparve ancora la regina e disse:
"Che cosa fanno nel loro lettino il capriolo e il mio bambino?
Ancora una volta fin qui verro', ma una seconda non tornero'."
E si prese cura del piccino come sempre, prima di sparire. Il re non oso' rivolgerle la parola, ma la notte seguente veglio' di nuovo. Ella disse:
"Che cosa fanno nel loro lettino il capriolo e il mio bambino?
Per l'ultima volta son giunta quaggiu' un'altra volta non torno piu'."
Allora il re non pot‚ piu' trattenersi, corse a lei e disse: "Tu non puoi essere che la mia cara sposa." Ella rispose: "Si', sono la tua cara sposa." E in quel momento, per grazia divina, torno' a vivere, fresca, rosea e sana. Poi racconto' al re il crimine commesso dalla strega cattiva e da sua figlia. Il re le fece giudicare entrambe, ed esse furono condannate: la figlia fu condotta nel bosco, dove le bestie feroci la sbranarono non appena la videro; la strega fu invece gettata nel fuoco e dovette bruciare miseramente. E quando fu ridotta in cenere, il piccolo capriolo si trasformo' e riacquisto' il suo aspetto umano; e sorellina e fratellino vissero felici insieme fino alla morte.


* * * FINE * * *