C'era una volta un uomo e sua moglie che avevano un solo bambino. Essi vivevano soletti in una vallata deserta. Un giorno la donna ando' nel bosco per raccogliere rami secchi e prese con se il piccolo Hans che aveva giusto due anni. Se era agli inizi della primavera, e il piccolino si diverti' molto nel vedere tutti i fiori che stavano allora sbocciando. Cosi' che, correndo dall’uno all’altro, Hans e la sua mamma s’inoltrarono un bel pezzo nella foresta. All’improvviso due briganti saltarono fuori da un cespuglio e, afferrati entrambi, li portarono nel cuore del bosco, dove da anni e anni nessuno aveva messo piede. La povera donna li supplico' in ogni modo di lasciarla tornare a casa con il suo piccolo, ma quei due avevano il cuore di pietra e non badarono affatto ai suoi pianti e alle sue preghiere: anzi, la costrinsero ancor piu' brutalmente a seguirli. Dopo aver camminato per piu' di due miglia fra rovi e cespugli, giunsero a una rupe in cui si apriva una porta: bussarono e la porta si apri' da sola. S’inoltrarono per un lungo corridoio buio e alla fine giunsero in una vasta caverna illuminata da un gran fuoco che ardeva nel focolare. Alle pareti erano appese spade, sciabole e altre armi che brillavano al bagliore delle 

fiamme; nel mezzo della caverna c’era una tavola nera intorno a cui altri briganti giocavano a carte. A capotavola sedeva il capo brigante. Costui, non appena vide la donna, si alzo' le ando' incontro e le disse che, se stava tranquilla e non faceva storie, non le avrebbero fatto alcun male. Volevano solo che badasse alle faccende di casa: se avesse tenuto tutto in ordine sarebbe stata trattata benissimo. Cosi' dicendo le diede da mangiare e le indico' il letto in cui avrebbe dovuto dormire col suo bambino. La donna rimase parecchi anni con quei briganti e Hans divenne grande e forte. La mamma gli raccontava antiche fiabe e gli insegno' a leggere su un vecchio libro di racconti cavallereschi che aveva trovato nella caverna. Quando Hans ebbe compiuto gli undici anni, si fece un grosso bastone con un ramo di abete, lo nascose nel suo letto e si presento' alla madre chiedendole: "Cara mamma, dimmi chi e' mio padre, perche' devo e voglio conoscerlo." Ma la madre non gli rispose nulla per timore che lo prendesse la nostalgia della casa. Ed ella sapeva bene che i briganti non lo avrebbero 

lasciato fuggire. Ma le si spezzava il cuore all’idea che il suo Hans non avrebbe piu' rivisto il padre. La notte, quando i briganti tornarono dalle loro rapine, Hans tiro' fuori il suo bastone e, piantatosi davanti al capo, gli chiese: "Io voglio sapere chi e' mio padre, e se voi non volete rispondermi vi prendo a legnate quanti siete." Il capo si mise a ridere appioppandogli un tale scapaccione da mandarlo a ruzzolare sotto la tavola. Hans si rimise subito in piedi, ma non disse nulla pensando: “Aspettero' ancora un anno e poi provero' ancora; forse allora me la cavero' meglio”. Quando l’anno fu trascorso, Hans torno' a prendere il suo bastone, lo liscio' ben bene, osservando con molta soddisfazione che era un’arma solida e adatta al suo scopo. A notte i briganti tornarono e cominciarono a bere un fiasco dietro l’altro, finche' rimasero tutti con le teste ciondolanti sulla tavola. Allora Hans prese il bastone e, piantatosi davanti al capo, gli domando' ancora: "Chi e' mio padre?" Il capo, invece di rispondergli, gli meno' un altro scapaccione che lo fece ruzzolare ancora una volta sotto la tavola; ma Hans fu subito in piedi e comincio' a menare legnate sul capo brigante e su tutti gli altri con tal forza che in breve tutti avevano le braccia e le

 gambe ammaccate e non potevano muoversi. La madre, frattanto, era rimasta in un angolo della caverna, sbigottita dalla forza e del coraggio di suo figlio. Quando a lui, appena terminata la sua impresa, le corse accanto e disse: "Come vedi non scherzo; adesso voglio sapere chi e' mio padre."

"Caro Hans" ella rispose, "andiamocene via e cerchiamo finche' non lo avremo trovato." Tolse la chiave della caverna al capo, che era tutto intontito, mentre Hans, dopo essersi procurato un grosso sacco, lo riempiva d’oro, d’argento e di tutte le cose preziose che pote' trovare, caricandoselo poi in spalla. Lasciarono la caverna, e immaginate quale fu lo stupore di Hans quando usci' dall’oscurita' di quell’antro alla luce del giorno e vide gli alberi verdi, i fiori, gli uccelli e il sole che splendeva alto nel cielo azzurro. Attonito si guardava intorno pieno di gioioso sgomento mentre sua madre cercava la strada per tornare alla loro casa di un tempo. Dopo due ore di cammino, la raggiunsero felicemente nella solitaria vallata. Il padre sedeva sulla porta, verso' lacrime di gioia nel riconoscere la moglie e nell’udire che Hans, il quale sebbene avesse dodici anni, lo soprastava di tutta la testa, era suo figlio: li credeva morti da tempo. Entrarono in casa, e Hans depose il suo sacco nell’angolo del camino: ma il pavimento non resse al peso, cedette e tutto ando' a finire in cantina. "Il cielo ti protegga!" esclamo' il padre: "Che succede? Tu mi mandi la casa in rovina." "Caro babbo," rispose Hans, "non fare i capelli bianchi per questo: nel mio sacco c’e' molto di piu' di quanto occorra per ricostruire una casa."

Padre e figlio cominciarono subito a costruire una nuova casa, e poi acquistarono bestiame e terreni, e ogni settimana andavano al mercato a vendere i prodotti. Hans arava i campi, e quando egli stava dietro l’aratro e lo spingeva, i buoi avevano ben poco da tirare. La primavera seguente Hans disse: "Babbo mio, dammi qualche soldo, e lascia che mi faccia un bel bastone di cinquanta libbre e me ne vada un po’ per il mondo." Quando il bastone fu pronto, Hans lascio' la casa paterna e se ne ando' di buon passo finche' giunse a una grande e folta foresta. A un tratto senti' uno scricchiolio e, guardandosi attorno, vide un abete con il tronco attorcigliato come una corda. Alzando gli occhi, scorse un pezzo d’uomo che, afferrato l’albero, lo stava torcendo come un fuscello. "Ohe'," grido' Hans, "che diavolo fate?" "Ho raccolto un po’ di fascine" rispose l’altro, "e adesso mi fabbrico una corda per tenerle insieme." “Questo e' un tipo in gamba, “ penso' Hans, “mi puo' essere utile”. "Lascia quel lavoro e vieni con me." L’uomo scese dall’albero e si avvio' con Hans; lo superava di tutta la testa sebbene Hans non fosse davvero piccolo. "Ti chiamerai Torci-abeti" gli disse Hans.

Strada facendo udirono battere e picchiare con tanta forza che la terra tremava ad ogni colpo: poco dopo giunsero a una rupe che un gigante stava frantumando a furia di pugni. Hans gli domando' che cosa facesse e quello rispose: "La notte, quando dormo, orsi, lupi e altre bestiole del genere mi annusano e mi girano attorno impedendomi di dormire; e cosi' ho deciso di costruirmi una casa: come vedi mi sto procurando le pietre." “Bene, “ penso' Hans, “anche tu mi puoi essere utile”. E poi disse al gigante: "Vieni con me e non pensare per ora a costruirti una casa. Ti chiamerai Schianta-rupi." Il gigante acconsenti', e tutti e tre proseguirono per la foresta. Dove passavano, le belve scappavano via atterrite. A sera giunsero a un vecchio castello abbandonato; vi entrarono e si sdraiarono nel salone per dormire. Il mattino seguente Hans scese in giardino e lo trovo' tutto incolto e pieno di pruni e di sterpi. Mentre girellava di qua e di la, un gran cinghiale gli si avvento' improvvisamente addosso, ma lui gli meno' una tal legnata col suo bastone che la bestia stramazzo' morta ai suoi piedi. Hans se lo carico' sulle spalle, lo porto' a casa, e lo infilo' in uno spiedo per arrostirlo, tutto contento del festino che stava per ammannire ai suoi compagni. Dopo aver desinato, i tre amici decisero che ogni giorno, a turno, due di loro sarebbero andati a caccia e il terzo sarebbe rimasto a casa per far cucina: ognuno avrebbe avuto nove libbre di carne. Il primo giorno Hans e Schianta-rupi andarono a caccia e rimase a casa Torci-abeti. Mentre era tutto intento ai fornelli, capito' al castello un vecchietto tutto raggrinzito chiedendo un po’ di carne. "Levati dai piedi, vermiciattolo" gli disse il cuoco. "Tu non hai bisogno di carne." Ma aveva appena pronunciato queste parole che, con sua gran meraviglia, lo striminzito ometto gli salto' addosso menandogli una tal carica di pugni che lui non 

riusci' a pararne uno solo e ruzzolo' a terra senza fiato. Solo quando ebbe preso piena vendetta l’’ometto se ne ando'. Quando gli altri due tornarono dalla caccia, Torci-abeti non disse nulla del vecchietto e dei suoi pugni pensando che, quando sarebbe toccato a loro di rimanere a casa, avrebbero sperimentato direttamente di che cosa si trattava; e questa idea lo divertiva un mucchio. Il giorno dopo, secondo l’accordo, rimase a casa Schianta-rupi a cui capito' esattamente cio' che era capitato al suo compagno: il vecchietto lo pesto' di santa ragione perche' gli aveva negato un po’ di carne. Al ritorno dalla caccia, Torci-abeti, solo a guardare in viso Schianta-rupi, capi' subito quello che era successo: ma nessuno dei due disse parola pensando che anche Hans doveva sentire il gusto di quella minestra. Il giorno dopo era la volta di Hans, ed egli si mise a lavorare in cucina di buona lena. Stava appunto lucidando una pentola quando arrivo' l’ometto e gli domando' un pezzo di carne senza tanti complimenti. “E’ un povero diavolo”,  penso' Hans, “gli daro' un po’ della mia parte in modo che gli altri non abbiano a rimetterci”. E gli allungo' un bel pezzo di arrosto. Il nano lo divoro' in un battibaleno e ne domando' ancora. Hans, di buon cuore, lo accontento' facendogli notare che, dopo quella bella fetta, poteva dirsi soddisfatto. Ma, poiche' il nano continuava a richiederne, Hans concluse: "Dovresti vergognarti a essere cosi' ingordo."

L’irascibile nano cerco' subito di saltargli addosso e di pettinarlo come aveva fatto con Torci-abeti e Schianta-rupi, ma aveva scelto male il suo uomo perche' Hans con un paio di pugni gli fece ruzzolare tutte le scale del castello. Poi gli corse appresso, ma avendo preso troppo slancio, gli cadde addosso: quando si rialzo', il nano gia' lontano. Riusci' tuttavia a inseguirlo fin nella foresta e lo vide scivolare dentro una fessura della roccia. Allora si fisso' bene in mente il luogo e torno' a casa. Gli altri due, quando tornarono da caccia, si meravigliarono al vederlo cosi' allegro e tranquillo. Egli racconto' quello che era avvenuto durante la loro assenza e allora anch’essi gli raccontarono la loro avventura. "Vi sta bene" disse Hans, canzonandoli, "non dovevate essere cosi' avari. E come si fa, quando si e' grandi e grossi come voi, a farsi prendere a pugni da un nano?"

Dopo desinare, presero una cesta e un bastone e si recarono tutti e tre alla caverna in cui era sgattaiolato il nanetto: misero Hans nella cesta e lo calarono giu' col suo bravo bastone in mano. Arrivato in fondo all’abisso, egli vide una porta e, apertala, si trovo' di fronte una fanciulla piu' bella che non si possa descrivere: accanto a lei c’era il nano, il quale, appena lo scorse, mostro' i denti soffiando come un gatto arrabbiato. La fanciulla era incatenata e guardava Hans con tanta tristezza che egli ne fu profondamente commosso. “Devo assolutamente liberarla da questo nano maledetto”, penso'. E meno' un tal colpo sulla testa del malvagio vecchio, che lo stese morto. Nello stesso momento caddero le catene della fanciulla, e Hans rimase affascinato dalla sua bellezza. Ella gli racconto' di essere una principessa rapita da un barone ribelle e nascosta in quella caverna perche' non aveva voluto accettarlo come marito. Il barone stesso le aveva messo a fianco come custode quel nano che l’aveva tormentata in mille modi. Allora Hans mise la fanciulla nella cesta e la fece tirar su; ma, quando la cesta scese ancora, non fidandosi dei compagni, i quali gli avevano gia' dimostrato la loro falsita' non dicendogli nulla del nano, mise nella cesta solo l suo pesante bastone, e fu un buon indovino perche', dopo averla tirata su per un pezzo, i due lasciarono cadere la cesta di schianto e Hans, se ci fosse stato dentro, si sarebbe sfracellato. Ma adesso non sapeva davvero come andarsene da quella caverna, e per quando si guardasse attorno, rimase un pezzo senza sapere che decisione prendere. Mentre andava in su e in giu', si trovo' ancora davanti al nano disteso a terra e si accorse che aveva al dito un anello di meraviglioso splendore. Glielo tolse, se lo infilo', e appena lo ebbe stretto un poco udi' un fruscio sulla sua testa: guardo' in alto e vide due spiritelli che volavano 

nell’aria dicendogli che adesso egli era il loro signore e invitandolo a esprimere tutti i suoi desideri. Hans a tutta prima rimase di stucco, ma poi chiese di essere riportato alla luce del giorno. Fu immediatamente obbedito e riportato a volo fino all’orlo della caverna; quando pero' mise piede a terra, non vide nessuno, e anche il castello era stato abbandonato. Torci-abeti e Schianta-rupi erano fuggiti portandosi via la bella fanciulla. Hans diede subito una stretta al suo anello, e gli spiritelli apparvero avvertendolo che i due falsi amici erano gia' in alto mare: non pote' fare altro che correre alla spiaggia, appena in tempo per vedere in lontananza la nave in cui si erano imbarcati i due perfidi compari.pieno di ansia e di furore, salto' in acqua col suo bastone in mano e comincio' a nuotare; ma il peso dell’enorme bastone gli impediva di tener la testa sopra le onde. Stava proprio per annegare quando ricorse ancora al suo anello, e subito gli spiritelli apparvero e lo portarono sulla nave con la velocita' di un lampo. Senza perder tempo, Hans comincio' a lavorare con il bastone e diede ai due traditori una meritata lezione, buttandoli quindi in mare. Poi diresse la nave verso la patria della bella principessa, che, nelle mani dei due giganti, aveva passato le piu' orribili paure, e la restitui' ai suoi genitori. Poco dopo Hans sposo' la principessa, e le loro nozze avvennero tra splendidi festeggiamenti.