C'era una volta una principessa molto superba: ogni volta che si presentava un pretendente, ella gli proponeva un indovinello, e se egli non sapeva risolverlo lo scacciava deridendolo. Fece sapere, inoltre, che colui che avesse indovinato l'avrebbe sposata; e poteva presentarsi chi voleva. Ora si trovarono insieme anche tre sarti: i due piu' vecchi pensavano che avevano azzeccato tanti bei punti e quindi avrebbero azzeccato sicuramente anche questa; il terzo invece era uno sbarbatello

 buono a nulla, che non conosceva neanche il proprio mestiere. E gli altri due gli dissero: -Resta pure a casa, tanto non andrai molto lontano con quel poco sale che hai in zucca!-. Ma il piccolo sarto non si lascio' confondere e disse che scommetteva la testa che se la sarebbe cavata; e se ne ando', come se fosse il padrone del mondo. Si presentarono tutti e tre alla principessa e le dissero che doveva proporre il suo indovinello: erano proprio i tipi giusti, con un ingegno cosi' fino che lo si poteva infilare in un ago. La principessa disse: -Ho in testa capelli di due diverse specie, di che colore sono?-. -Se e' tutto qui- disse il primo -saranno bianchi e neri come 
 
 il cumino e il sale-. La principessa esclamo'. -Sbagliato! risponda il secondo-. Il secondo disse: -Se non e' bianco e nero, e' rosso e bruno, come l'abito da festa di mio padre-. -Sbagliato!- esclamo' la principessa. -Risponda il terzo, vedo che lo sa di sicuro.- Allora il piccolo sarto si fece avanti e disse: -La principessa ha in testa un capello d'argento e uno d'oro, e questi sono i due colori-. All'udirlo, 
 
 la principessa impallidi' e stava quasi per cadere dallo spavento, perche'‚ il piccolo sarto aveva indovinato, ed ella era convinta che nessuno al mondo ci sarebbe riuscito. Quando torno' in s‚ disse: -Con cio' non mi hai ancora conquistata; devi fare un'altra cosa: giu' nella stalla c'e' un orso e tu devi trascorrere la notte con lui. Domani, quando mi alzo, se sei ancora vivo mi sposerai-. Ma pensava di sbarazzarsi cosi' del piccolo sarto, perche'‚ l'orso non aveva ancora lasciato vivo nessuno che gli fosse capitato fra le zampe. Il piccolo 
 
 sarto rispose allegramente: -Faro' anche questo!-. Quando venne la sera, il nostro piccolo sarto fu condotto giu' dall'orso. L'orso voleva subito scagliarsi su di lui e dargli il benvenuto con la zampa. -Piano, piano!- disse il piccolo sarto -ti calmero' io.- Come se non avesse alcun timore, trasse di tasca delle noci, le ruppe con i denti e 
 
 mangio' il gheriglio. Al vederlo anche l'orso ebbe voglia di noci. Il piccolo sarto mise la mano in tasca e gliene porse una manciata: ma non erano noci, bensi' sassi. L'orso se li mise in bocca ma, per quanto mordesse, non riusciva a romperli. "Ehi" pensava "che razza di tonto che sei! Non sei neanche capace di rompere delle noci!" e disse al piccolo sarto: -Per favore, rompile tu-. -Vedi che tipo sei!- disse il piccolo sarto -hai una bocca enorme e non sai rompere una piccola noce!- Prese la pietra, ma in fretta si mise in bocca una noce e crac! eccola spezzata in due. -Devo provare ancora una volta- disse l'orso 
 
 -vedendoti, mi pare che dovrei riuscirci anch'io.- Allora il piccolo sarto torno' a dargli le pietre e l'orso si mise a darci dentro con tutte le sue forze. Ma non credere certo che le abbia aperte! Poi il piccolo sarto tiro' fuori un violino da sotto la giubba e suono' un'arietta. All'udirlo, l'orso non pot‚ resistere e si mise a ballare e dopo aver ballato un po' ci prese tanto gusto che disse al piccolo sarto: -Senti, e' difficile suonare il violino?-. -Oh, niente affatto: vedi, ci metto sopra le dita della sinistra, e con la destra ci passo l'archetto; e allegria! trallallera, trallalla'!- -Potresti 
 
 insegnarmelo?- domando' l'orso. -Mi piacerebbe sapere suonare cosi', per poter ballare ogni volta che ne ho voglia.- -Di tutto cuore- rispose il piccolo sarto -ma se vuoi imparare, devi prima mostrarmi le zampe: sono terribilmente grandi, devo prima tagliarti un po' le unghie.- Allora prese una morsa e l'orso ci mise sopra le zampe, ma il piccolo sarto l'avvito' e disse: -Adesso aspetta che venga con le forbici!-. Lo lascio' brontolare finche'‚ ne ebbe voglia, si sdraio' in un angolo, su di un fascio di paglia e si addormento'. Quella sera la principessa, sentendo l'orso brontolare cosi' forte, penso' che 
 
 brontolasse per la gioia e che avesse ucciso il piccolo sarto. Cosi' al mattino si alzo' tutta contenta, ma quando guardo' verso la stalla vide il piccolo sarto vispo e arzillo come un pesce. Ormai ella non poteva piu' far nulla perche'‚ aveva promesso pubblicamente; il re fece venire una carrozza, ed ella dovette andare in chiesa con il piccolo sarto per sposarsi. Quando furono saliti in carrozza, gli altri due sarti, che erano cattivi e gli invidiavano la fortuna, andarono nella stalla e 
 
 liberarono l'orso. L'animale, pieno di rabbia, si mise a correre dietro la carrozza. La principessa lo udi' sbuffare, ebbe paura e disse: -Ah, l'orso ci insegue e vuole catturarti!-. Ma il piccolo sarto si mise in fretta a testa in giu', sporse le gambe dalla finestra e grido': -Vedi la morsa? Se non te ne vai, ci torni dentro-. A quella vista l'orso si 
 
 volto' e corse via. Il nostro piccolo sarto se ne ando' invece tranquillamente in chiesa, sposo' la principessa e visse con le felice come un'allodola. Chi non ci crede, paghi uno scudo.


* * * FINE * * *