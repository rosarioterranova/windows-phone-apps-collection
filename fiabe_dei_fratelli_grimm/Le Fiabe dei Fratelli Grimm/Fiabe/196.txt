C'era una volta un re, che aveva una figlia; e questo re aveva fatto fare un monte di vetro e aveva detto che avrebbe dato sua figlia in sposa a chi fosse riuscito ad attraversarlo, senza cadere. E c'era un giovane che era innamorato della principessa e domando' al re se non poteva averla in moglie. «Si'», disse il re: se attraversava il monte senza cadere, l'avrebbe avuta. Allora la principessa dice che vuole attraversare il monte con lui e aiutarlo, se mai dovesse cadere. Corrono insieme sul monte, e quando sono a meta' strada la principessa scivola e cade, il monte si apre e lei vi precipita dentro; e il fidanzato non puo' vedere dov'e' andata a finire, perche' il monte si e' subito richiuso. Allora si lamenta e piange tanto, e anche il re e' triste e fa rompere il monte, pensando di tirarla fuori; ma non possono trovare il luogo dov'e' caduta.

Intanto la principessa e' arrivata giu' in fondo, in una gran caverna. E le viene incontro un vecchio con una lunga barba grigia e le dice che, se vuol esser la sua serva e fare tutto quel che le comanda, la lascera' in vita; se no, l'uccidera'. Allora la principessa fa tutto quel che le dice. Al mattino, egli tira fuori di tasca la sua scala, l'appoggia al monte e si arrampica fin sopra; poi tira a se' la scala.

La principessa deve cuocergli il pasto, preparargli il letto e fargli tutti i lavori; e quando egli torna a casa, porta sempre con se' un mucchio d'oro e d'argento. Quando la principessa e' stata tanti anni con lui ed e' ormai molto vecchia, egli la chiama «Signorina Mansrot» e lei deve chiamarlo «vecchio Rink Rank». Una volta che il vecchio e' gia' fuori, la donna gli fa il letto e lava i piatti, poi chiude bene tutte le porte e le finestre; c'era un finestrino, da dove entrava la luce, e quello lo lascia aperto. Quando torna il vecchio Rink Rank bussa alla porta e grida: «Signorina Mansrot, aprimi la porta!». «No!», dice lei, «non ti apro la porta, vecchio Rink Rank!» Allora egli dice:

 C'e' Rink Rank, il poveretto,
 sulle gambe settantenni,
 cosi' fiacco e senza tetto,
 lava, Mansrot, il mio piatto. 	

«Ho gia' lavato i piatti», dice lei. E lui ripete:

 C'e' Rink Rank, il poveretto,
 sulle gambe settantenni,
 cosi' fiacco e senza tetto,
 e tu, Mansrot, fammi il letto. 	

«Ho gia' fatto il tuo letto!», dice lei. E lui ripete:

 C'e' Rink Rank, il poveretto,
 sulle gambe settantenni,
 cosi' fiacco e senza tetto,
 apri, Mansrot, la mia porta. 	

Corre intorno alla casa e vede il finestrino aperto; allora pensa: «Devo guardar cosa fa e perche' non vuole aprir la porta». Vuol dare una sbirciatina, ma la barba e' cosi' lunga, che non puo' metter dentro la testa. Allora caccia dentro prima la barba; e quando la barba e' dentro, viene la signora Mansrot, e chiude il finestrino con una cordicella che ci aveva legato, e la barba resta saldamente presa in mezzo. Allora egli si mette a piangere e a strillare, perche' gli fa tanto male, e la prega di liberarlo. E la donna dice: non prima di avere la scala per uscir dal monte. Lo voglia o no, deve darle la scala. Allora ella lega al finestrino una cordicella lunga lunga, appoggia la scala ed esce dal monte; e quando e' fuori, apre il finestrino. Poi va da suo padre e racconta tutto quel che le e' successo. Il re e' tutto contento e c'e' anche il fidanzato: vanno a scavare il monte, e ci trovano il vecchio Rink Rank con tutto l'oro e l'argento. Il re lo fa uccidere e si prende tutto l'argento e l'oro. La principessa sposa ancora il suo vecchio fidanzato, e vivono contenti e felici, in grande allegrezza.
