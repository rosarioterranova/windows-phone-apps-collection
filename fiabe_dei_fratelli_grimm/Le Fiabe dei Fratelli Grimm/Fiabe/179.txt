C'era una volta una donnetta vecchia, vecchissima, che viveva col suo branco di oche, in una radura fra i monti e la' aveva una casetta. La radura era circondata da un gran bosco, ogni mattina la vecchia prendeva le stampelle e arrancava nel bosco. E la vecchia donna era molto occupata, molto di piu' di quanto competesse alla sua eta': faceva erba per le sue oche, per se' coglieva frutta selvatica quella che si trovava a portata di mano, e portava a casa tutto sulla schiena. Si poteva pensare che quel gran peso potesse schiacciarla al suolo, invece lo portava a casa senza gran fatica. Se incontrava qualcuno lo salutava con molta gentilezza: "Buon giorno, compaesano, oggi il tempo e' bello! Gia', certo vi stupirete che mi tiri dietro quest'erba, ma ciascuno ha da prendersi il suo peso sulle spalle."

Ma la gente non la incontrava volentieri e preferiva allungar la strada, se un padre le passava accanto con il suo bambino, subito gli sussurrava: "Guardati da quella vecchia, e' furba come il diavolo, e' una strega." Una mattina veniva attraverso il bosco un bel giovane! Il sole splendeva alto, gli uccelli cantavano e fra gli alberi spirava una brezza fresca, ed egli era contento e felice. Non aveva ancora incontrato nessuno, quando d'un tratto scorse la vecchia strega inginocchiata che tagliava l'erba con la roncola. In un telo ne aveva gia' messo un bel po', e li' accanto c'erano due cesti pieni di pere e di mele selvatiche. "Ma nonnina," disse egli, "come fai a portar via tutta questa roba?" - "Debbo portarla, caro signore," rispose lei, "i figli dei ricchi non ne hanno bisogno. Ma presso i contadini si dice:

Non ti guardare attorno rimani gobbo tutto il giorno.

"Volete aiutarmi?," disse quando egli le si fermo' accanto, "Voi avete la schiena bella dritta e le gambe giovani, per voi sara' facile. Poi la mia casa non e' lontana: sta in una radura, la' dietro quel monte. In due salti ci siete." Il giovane ebbe pieta' della vecchia: "Veramente mio padre non e' contadino," rispose, "e' un conte e molto ricco, ma perche' possiate vedere che non sono solo i contadini che sanno portar pesi, prendero' il vostro fastello." - "Se volete provare," disse la vecchia, "mi fara' di certo piacere! Certo c'e' da camminare per un'ora, ma che vi importa! E dovete portarmi anche le mele e le pere." Il giovane conte si insospetti' sentendo parlare di un'ora di cammino, ma la vecchia non lo lascio' piu' andare, gli caccio' il fieno sulla schiena e al braccio i due canestri. "Vedete, sono leggeri come la piuma," disse. "No, non sono per niente leggeri," rispose il conte con una smorfia di dolore, "il fascio d'erba pesa come se fosse di pietra, e le mele e le pere hanno un peso tale che paiono di piombo, quasi mi manca il fiato." Aveva voglia di piantar li' tutto, ma la vecchia non gli dava pace. "Guarda un po'," disse con voce beffarda, "il giovanotto non vuole portare quello che una vecchia come me si e' tirata dietro tante volte. A dir belle parole son pronti tutti, ma se si fa sul serio se la vogliono svignare. "Cosa aspetta," prosegui', "dai si muova. Quel fagotto non glielo toglie piu' nessuno." Fino a che il giovane camminava sul piano, poteva ancora resistere, ma quando giunsero al monte e dovettero salire, e i sassi rotolavano sotto i piedi come se fossero vivi, allora non ce la fece piu'. Gocce di sudore gli bagnavano la fronte e gli scivolavano giu' per la schiena, ora gelide ora cocenti. "Nonnina," disse, "non ce la faccio piu' debbo riposarmi un po'!" - "Niente affatto," rispose la vecchia, "quando saremo arrivati potrete riposarvi, ma ora si va avanti. Chissa' che non vi faccia bene." - "Vecchia, sei veramente insolente," disse il giovane, e voleva gettare a terra il fardello, ma era tutto inutile, gli stava attaccato alla schiena come se l'erba avesse messo radici! Si giro' e si scosse qua e la' ma non riusciva a liberarsi. La vecchia rideva e saltava con la sua gruccia, tutta contenta. "Non arrabbiatevi, caro signore, diventate rosso in faccia come un tacchino," disse, "portate il fardello con pazienza e quando saremo a casa vi daro' una buona mancia."

E lui cosa poteva fare? Dovette rassegnarsi al suo destino e trascinarsi con pazienza dietro alla vecchia. Questa pareva farsi sempre piu' contenta e giuliva e il carico sempre piu' pesante. D'un tratto ella fece un balzo, salto' sul fardello, vi ci si accomodo' bene e, secca e magra com'era pesava piu' d'una bella contadinotta. Al giovane tremavano le ginocchia, ma se non proseguiva, la vecchia lo picchiava sulle gambe con una verga o con delle ortiche. Sempre lamentandosi, egli sali' il monte e, alla fine, giunse alla casa della vecchia, proprio quando stava per stramazzare al suolo. Quando le oche videro la vecchia, alzarono le ali. allungarono il collo e le corsero incontro schiamazzando "qua qua." Dietro al branco, con una verga in mano, veniva una vecchia donna, grande e grossa e brutta come la notte. "Signora madre," disse questa alla vecchia "vi e' capitato qualche cosa, siete stata via tanto!" - "Tranquillizzati, figlia mia," rispose quella, "non mi e' capitato niente di male, al contrario, questo buon signore ha portato il mio carico e, pensa, quando ero stanca, ha caricato anche me sulla sua schiena. La strada non ci e' parsa affatto lunga, siamo stati in buona allegria e abbiamo scherzato assieme." Alla fine la vecchia scivolo' giu' fino per terra, gli tolse il fardello dalla schiena e i cesti dal braccio, lo guardo' benevolmente e gli disse: "Adesso mettetevi sulla panca davanti all'uscio e riposate. Vi siete guadagnato il vostro compenso e lo avrete." Poi disse alla guardiana delle oche: "Tu va in casa, figlia mia, non va bene che rimani sola con un giovanotto, non si deve versar olio sul fuoco, potrebbe innamorarsi di te." Il conte non sapeva se piangere o ridere, "un tesoruccio come questo, anche se avesse trent'anni di meno, non toccherebbe certo il mio cuore."

Intanto la vecchia accarezzava e coccolava le sue oche come fossero bambini, poi entro' in casa con la figlia. Il giovane si sdraio' sulla panca sotto un melo selvatico. L'aria era dolce e tiepida, tutt'attorno si stendeva un bel prato verde. pieno di primule, timo selvatico e mille altri fiori, la' in mezzo mormorava un ruscello limpido e sopra splendeva il sole, le tre oche bianche passeggiavano su e giu' e si bagnavano nell'acqua. "E proprio bello qui," disse il giovane, "ma sono talmente stanco che non riesco a tener gli occhi aperti, dormiro' per un po'. Basta che un colpo di vento non mi porti via le gambe, perche' me le sento molli come la ricotta."

Dormiva da poco quando venne la vecchia e lo sveglio' scrollandolo. "Alzati," disse, "non puoi restare qui. Ti ho tormentato. e' vero, ma non ci hai poi rimesso la pelle. Ora avrai la tua ricompensa - denaro e beni non te ne servono, eccoti qualcosa d'altro." E gli mise in mano una scatoletta, ricavata da un unico smeraldo. "Conservala con cura," disse, "ti portera' fortuna." Il conte balzo' in piedi e, sentendosi fresco e rinvigorito, ringrazio' la vecchia del suo dono e si incammino' senza nemmeno voltarsi a rimirare la bella figlia. Aveva gia' fatto un bel pezzo di strada che ancora udiva l'allegro schiamazzare delle oche. In quella selvaggia radura il conte dovette vagare per tre giorni, prima di trovare la strada per uscire. Arrivo' poi in una grande citta' e, siccome nessuno lo conosceva, lo condussero al castello reale, dove il re e la regina sedevano sul trono.

Il conte fece un inchino, trasse lo smeraldo di tasca e lo porse alla regina. Ma appena la regina l'apri' e vi guardo' dentro, cadde a terra come morta. Il conte fu arrestato dai servitori del re e stavano proprio per portarlo in prigione, quando la regina riapri' gli occhi e grido' di lasciarlo libero e che tutti uscissero dalla sala perche' voleva parlare da sola con lui. Quando furono soli, la regina scoppio' in lacrime e disse: "A cosa mi servono il lusso e gli onori che mi circondano se ogni mattina mi sveglio nell'ansia e nel dolore? Io ho avuto tre figlie, e la minore era talmente bella, che tutti ne rimanevano incantati! Era bianca come la neve, rosea come i fiori di melo e i suoi capelli brillavano come raggi di sole. Se piangeva, dai suoi occhi non cadevano lacrime, ma perle e pietre preziose! Quando ebbe quindici anni, il re fece comparire le figlie davanti a lui! Avreste dovuto vedere che occhi fece la gente quanto entro' la piu' piccola, pareva che sorgesse il sole." Il re disse: "Figlie mie, non so quando verra' il mio ultimo giorno e fino da ora voglio stabilire quello che ognuna di voi avra' dopo la mia morte! So che mi amate tutte e tre, ma quella che mi ama di piu' avra' la parte migliore." Ognuna disse che lo amava piu' delle altre. "Non sapetedirmi come mi amate?," rispose il re "cosi' capiro' il vostro pensiero." La maggiore disse: "Amo mio padre come il piu' dolce degli zuccheri." La seconda disse: "Amo mio padre come il vestito piu' bello." Ma la piu' piccola taceva. Allora il padre le chiese: "E tu mia carissima piccina, come mi ami?." - "Non so, non so paragonare a nulla il mio amore," disse la piu' piccola. Ma il padre insisteva che nominasse qualche cosa. Alla fine ella disse: "Il miglior cibo non mi piace senza sale, cosi' amo mio padre come il sale." All'udirla il re si indigno' e disse: "Se mi ami come il sale, il tuo amore sara' ricompensato con il sale."

Divise il regno fra le due prime figlie e alla piu' piccola fece legare un sacco di sale sulla schiena e due servi dovettero condurla nel bosco selvaggio. "Tutti abbiamo pregato ed implorato per lei," disse la regina, "ma la collera del re fu implacabile! Come piangeva la povera piccola quando dovette lasciarci. Tutta la strada fu cosparsa dalle perle che sgorgavano dai suoi occhi. Ben presto il re si penti' della sua crudelta' e mando' a cercare la fanciulla per tutto il bosco, ma nessuno riusci' a trovarla. Quando penso che le bestie feroci l'avranno divorata sono fuori di me dal dolore, talvolta mi consolo e penso che sia ancora viva e che si sia nascosta in una grotta, o abbia trovato rifugio presso qualche anima buona. Ma pensate, quando ho aperto la vostra scatolina di smeraldo, dentro c'era una perla, proprio uguale a quelle che scorrevano dagli occhi di mia figlia. Potete immaginare come d mio cuore si sia commosso a quella vista. Ditemi ora da dove viene questa perla?"

Il conte racconto' che gliela aveva data la vecchia del bosco, e che gli era risultata strana, che probabilmente era una strega, ma la figlia della regina non l'aveva vista e non ne aveva sentito parlare. Il re e la regina vollero cercare la vecchia, pensavano che dove c'era la perla li' doveva esserci anche la loro figliola.

Fuori nella radura selvaggia sedeva la vecchia e filava. Era gia' buio e qualche pezzo di legna che ancora ardeva nel camino mandava una luce fioca. Fuori, d'un tratto ci fu un gran baccano. le oche tornavano dalla pastura e facevano delle grida roche. Poco dopo entro' anche la figlia. La vecchia rispose appena al suo saluto e crollo' un poco la testa. La figlia sedette accanto a lei; prese l'arcolaio e si mise a filare, veloce come una fanciullina. Cosi' continuarono per due ore senza scambiarsi parola. Alla fine si udi' un fruscio alla finestra e guardarono dentro due grandi occhi di fuoco: era un vecchio gufo che per tre volte grido' "Uhu." La vecchia alzo' appena gli occhi, poi disse: "ora e' tempo, figliola, che tu esca a fare il tuo lavoro."

La figlia si alzo' ed usci'. Ma dove ando'? Attraverso i prati. giu' giu' fino alla valle, fino a che giunse ad una fonte dove c'erano tre vecchie querce. La luna era grande e tonda sopra la montagna ed era tanto chiaro che si sarebbe potuto trovare uno spillo. Ella si tolse una pelle che aveva sul viso, poi si chino' sulla fonte e comincio' a lavarsi. Quando ebbe finito immerse anche la pelle nell'acqua e la mise sul prato perche' si imbiancasse e si asciugasse alla luce di quella luna. Ma come si era trasformata la ragazza! Una cosa del genere di certo non l'avete mai vista. Appena la treccia grigia cadde, ecco sgorgare i capelli d'oro come raggi di sole, e come un manto le ricoprirono tutta la persona. Non si vedevano che gli occhi, scintillanti come le stelle del cielo, e le guance ardevano di un tenue rosa, come fiori di melo. Ma la bella fanciulla era triste, sedette e pianse amaramente: una dopo l'altra le lacrime le scorrevano dagli occhi e rotolavano fra i lunghi capelli. Cosi' stava e sarebbe rimasta a lungo, se non avesse udito uno scricchiolio e un fruscio fra i rami dell'albero vicino.

Balzo' in piedi come un capriolo che sente lo sparo del cacciatore. Proprio in quel momento la luna fu coperta da una nuvola scura, in un attimo la fanciulla indosso' la vecchia pelle e scomparve come una lampada spenta dal vento. Tremando come una foglia torno' a casa di corsa. La vecchia era sulla soglia e la fanciulla voleva narrarle quello che le era accaduto, ma la vecchia rise con benevolenza e disse: "So gia' tutto." La condusse nella stanza e butto' un altro legno sul fuoco. Ma non torno' a sedersi all'arcolaio, prese una scopa e si mise a spazzare e a strofinare. "Deve essere tutto lindo e pulito," disse alla fanciulla. "Ma madre, perche' vi mettere al lavoro cosi' tardi? Cosa volete fare?" - "Sai che ore sono?," domando' la vecchia. "Non ancora mezzanotte," rispose la fanciulla, "ma le undici sono sicuramente passate" - "Non ricordi?," prosegui' la vecchia "oggi sono tre anni che sei venuta da me. Il tuo tempo e' trascorso, non possiamo piu' rimanere assieme." La fanciulla si spavento' e disse: "Cara mamma, volete scacciarmi? Dove andro' mai? Non ho casa ne' amici a cui rivolgermi. Ho fatto tutto quello che mi avete ordinato, di me siete sempre stata contenta, non scacciatemi." La vecchia non voleva dirle quello che l'aspettava. "Io non posso piu' stare qui," le disse, "ma prima che me ne vada tutto deve essere pulito, percio' non trattenermi nel mio lavoro. Quanto a te, non preoccuparti, avrai un tetto sotto cui abitare e poi sarai contenta del compenso che ti daro'." - "Ma ditemi almeno cosa mi accadra'," disse ancora la fanciulla. "Ti ripeto, non disturbarmi nel lavoro. Non parlare piu' e vattene nella tua stanza, togliti la pelle dal viso e mettiti l'abito di seta che portavi quando sei venuta da me e poi aspetta fino a che ti chiamero'." Ma torniamo al re e alla regina, che erano partiti con il giovane conte e volevano ritrovare la vecchia della radura selvaggia. Di notte il conte li aveva preceduti nel bosco e poi perduti, cosi' dovette proseguire da solo. Il giorno dopo gli era parso d'essere sulla strada giusta. Continuo' a camminare finche' si fece buio, e allora sali' su di un albero per passarvi la notte perche' temeva di smarrirsi di nuovo. Quando la luna illumino' il bosco, scorse una figura che scendeva dal monte. Non aveva in mano la verga, ma egli la riconobbe come la guardiana delle oche, che aveva visto presso la casa della vecchia. "Eccola," penso', "se c'e' una delle streghe non mi sfuggira' nemmeno l'altra." Ma rimase di sasso, quando ella si accosto' alla fonte, si tolse la pelle, si lavo' e le si sciolsero i capelli d'oro. Era cosi' bella come mai ne aveva vista qualcuna al mondo. Egli osava appena respirare, ma allungo' il collo fra le foglie piu' che gli era possibile, senza togliere gli occhi di dosso. O che si fosse sporto troppo, o per qualche altro mo­tivo, d'un tratto il ramo scricchiolo', e subito la fanciulla si infilo' la pelle e corse via come un capriolo. In quell'istante si copri' la luna ed egli non la vide piu'.

Appena fu sparita, il conte scese dall'albero e l'insegui' di corsa. Non aveva fatto molta strada, quando nella fioca luce scorse due figure che vagavano per il prato. Erano il re e la regina, che da lontano avevano scorto la luce nella casetta della vecchia, e la' dirigevano i loro passi! Il conte narro' loro di quale meraviglia era stato spettatore alla fonte ed essi non dubitarono che quella fosse proprio la loro figliola perduta. Arrivarono pieni di gioia alla casetta, le oche stavano attorno alla casa con la testolina sotto l'ala e dormivano, e nessuna di loro si mosse. Essi guardarono dalla finestra. La vecchia sedeva in silenzio e filava. faceva solo un cenno di assenso con la testa, ma non si guardava mai attorno. Tutto nella stanza ora era pulitissimo, come se ci abitassero gli omini della nebbia, che mai hanno i piedi impolve­rati. Ma non videro la loro figliola. Per un po' stettero a guardare ben bene, poi si fecero coraggio e bussarono piano piano alla finestra. Parve che la vecchia li aspettasse, si alzo' e grido' allegramente: "Entrate pure, vi conosco gia'." Quando furono dentro. ella disse: "Avreste potuto risparmiarvi questo lungo cammino, se tre anni fa non aveste scacciato ingiustamente vostra figlia, che e' tanto buona ed affettuosa. A lei non ho fatto alcun male. per tre anni ha dovuto custodir le oche, cosi' non ha imparato nulla di male e ha mantenuto puro il suo cuore. Ma voi siete stati puniti abbastanza dall'angoscia nella quale siete vissuti." Poi si avvicino' alla stanza e chiamo': "Esci, piccina mia!." La porta si apri' e la principessa comparve nella sua veste di seta, coi suoi capelli d'oro e gli occhi come stelle, e parve che un angelo fosse sceso dal cielo.

Si accosto' ai genitori, li abbraccio' e bacio' e tutti piansero di gioia. Il giovane conte era accanto a loro, e quando ella lo vide si fece rossa in viso come una rosa muschiata, e lei stessa non sapeva il perche'. Il re disse: "Il mio regno lo ho donato, cara bambina, cosa devo darti?." - "Non ha bisogno di nulla," disse la vecchia, "io le dono le lacrime che ha pianto per voi, sono perle, piu' belle di quelle che si trovano nel mare, e valgono piu' di tutto il vostro regno! E in compenso dei suoi servigi le lascio la mia casetta." Detto cio' la vecchia spari'. Si udi' un lieve scricchiolio nelle pareti e, come si guardarono attorno, videro che la casetta si era trasformata in un meraviglioso palazzo, una tavola regale era gia' apparecchiata e i servitori correvano qua e la'.

La storia continua, ma mia nonna che me la ha raccontata, aveva ormai poca memoria, e il resto se l'era dimenticato. Comunque immagino che la bella principessa abbia sposato il conte e che siano rimasti assieme al castello e che la' abbiano vissuto, fino a che Dio lo ha permesso, in tutta felicita'. Se poi le candide oche custodite vicino al castello fossero tutte fanciulle (nessuna se ne abbia a male) che la vecchia aveva tenuto con se' e che poi abbiano ripreso figura umana, e siano divenute ancelle della giovane regina, su cio' non so niente di preciso, ma credo proprio di si'.

Certo quella vecchia non era una strega, come la gente pensava, ma una vecchia saggia che faceva del bene. Probabilmente, alla nascita della principessa, era stato proprio suo il dono di pianger perle invece che lacrime. Oggi non succede piu', altrimenti i poveri diverrebbero presto ricchi.


* * * FINE * * *