Un giorno d'inverno, mentre una spessa coltre di neve copriva la terra, un povero ragazzo fu mandato a cercare della legna. Dopo averla raccolta, siccome sentiva molto freddo, prima di rincasare decise di accendere un fuoco per scaldarsi un po'. Sul terreno, dove la neve si era sciolta, vide una chiave d'oro. Ritenendo che dove c'e' una chiave non possa non esserci anche una serratura, scavo' e scavo' finche' trovo' una piccola scatola di ferro. "Se con questa chiave riesco ad aprirla," penso', "di sicuro dentro trovero' qualcosa di grande valore." Cosi' si mise a cercare il buco della serratura, ma riusciva a trovarlo. Alla fine lo vide, ma era cosi' piccolo che lo si poteva appena vedere. Provo' la chiave e questa entro' perfettamente. La giro' una volta e... adesso dobbiamo aspettare che sollevi il coperchio per sapere quali grandi meraviglie la scatola contiene.


* * * FINE * * *