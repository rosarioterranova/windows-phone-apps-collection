Una volta, a mezzogiorno, un uomo sedeva a tavola con la moglie, i suoi bambini e un amico che era venuto a trovarli. Mentre se ne stavano la', allo scoccare delle dodici, l'ospite vide la porta aprirsi e entrare un bimbo molto pallido, tutto vestito di bianco. Il bimbo non si guardo' attorno e non disse nulla, ma ando' dritto filato nella stanza accanto. Poco dopo torno' indietro e usci' dalla porta, sempre in silenzio. Il secondo e il terzo giorno torno' di nuovo. Alla fine l'ospite domando' al padre di chi fosse quel bel bambino, che entrava sempre nella stanza a mezzogiorno. -Non l'ho visto- rispose il padre -e non saprei dire di chi sia.- Il giorno seguente, quando il bambino torno', l'ospite lo mostro' al padre, che pero' non lo vide, n‚ lo videro la madre e i bambini. Allora l'ospite si alzo', ando' alla porta della stanza, la socchiuse e vi guardo' dentro. E vide il bambino, seduto per terra, che frugava e rovistava premurosamente con le dita nelle fessure del pavimento, ma quando scorse l'estraneo scomparve. Questi racconto' quel che aveva visto e descrisse il bambino con esattezza; allora la madre lo riconobbe e disse: -Ah, e' il mio caro bambino, che e' morto un mese fa!-. Scostarono le assi del pavimento, e trovarono due centesimi che una volta il bambino aveva avuto da sua madre, perche'‚ li desse a un povero. Ma il bimbo aveva pensato: "Puoi comprarti invece un biscotto!" e si era tenuto i soldi nascondendoli nelle fessure del pavimento. Cosi' non aveva pace nella tomba, e a mezzogiorno veniva sempre a cercarli. I genitori diedero quel denaro a un povero e da allora il bambino non si vide piu'.


* * * FINE * * *