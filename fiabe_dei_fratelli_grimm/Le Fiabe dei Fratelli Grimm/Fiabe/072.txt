Una volta una volpe racconto' al lupo quanto l'uomo fosse forte: nessuna bestia poteva resistergli, e dovevano adoperare l'astuzia per salvarsi da lui. Il lupo rispose: -Pero', se mi capitasse di vederne uno, gli salterei addosso-. -Posso aiutarti io- disse la volpe -vieni da me domani mattina presto, te ne indichero' uno.- Il lupo arrivo' per tempo e la volpe lo accompagno' alla strada che il cacciatore percorreva ogni giorno. Dapprima giunse un vecchio soldato in congedo. -E' un uomo, questo?- domando' il lupo. -No- rispose la volpe -lo e' stato.- Poi passo' un fanciullo che andava a scuola. -E' un uomo, questo?- -No, lo diventera'.- Finalmente passo' il cacciatore, con la doppietta sulla schiena e il coltello al fianco. La volpe disse al lupo: -Vedi, quello e' un uomo: devi saltargli addosso; io pero' me la do a gambe e vado a rifugiarmi nella mia tana-. Il lupo si slancio' contro l'uomo, e il cacciatore, vedendolo, disse: -Peccato che il fucile non sia caricato a palla!-. Prese la mira e gli scarico' i pallini sul muso. Il lupo fece una bella smorfia, ma non si lascio' intimorire e ando' avanti; allora il cacciatore gli sparo' addosso la seconda carica. Il lupo contenne il dolore e gli si scaglio' contro; allora l'uomo tiro' fuori il coltello e gli diede un paio di colpi, a destra e a sinistra, sicche'â€š il lupo se ne torno' dalla volpe urlando, tutto sanguinante. -Bene, fratello lupo,- disse la volpe -come te la sei cavata con l'uomo?- -Ah- rispose il lupo -non immaginavo che la sua forza fosse cosi'! Prima si e' tolto un bastone di spalla, ci ha soffiato dentro, e mi e' volato sul muso qualcosa che pungeva terribilmente; ha poi soffiato di nuovo nel bastone, e intorno al naso mi e' volato qualcosa come una saetta e della grandine; e quando gli fui vicino, ha tirato fuori dal suo corpo una costola rilucente, e con quella mi ha picchiato tanto che a momenti ci restavo.- -Vedi, che razza di gradasso sei!- disse la volpe. -Fai il passo piu' lungo della gamba!-


* * * FINE * * *