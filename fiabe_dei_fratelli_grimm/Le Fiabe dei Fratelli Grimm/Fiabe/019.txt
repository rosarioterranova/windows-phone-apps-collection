C'era una volta un pescatore e sua moglie; abitavano in un lurido tugurio presso il mare, e il pescatore andava tutti i giorni a pescare con la lenza, e cosi' fece per molto tempo. Una volta se ne stava seduto vicino alla lenza a guardare nell'acqua liscia come l'olio. Se ne stava cosi' quando la lenza ando' a fondo, giu' giu', e quand'egli la sollevo' c'era attaccato un grosso rombo. E il rombo gli disse: -Ti prego, lasciami vivere; io non sono un vero rombo, sono un principe stregato. Rimettimi in acqua e lasciami andare!-. -Eh- disse l'uomo -non hai bisogno di fare tanti discorsi: un rombo che parla, l'avrei certo lasciato libero.- Lo rimise in acqua e il rombo si tuffo' e lascio' dietro di s‚ una lunga striscia di sangue. L'uomo ando' da sua moglie, nella lurida catapecchia, e le racconto' che aveva preso un rombo. Questi diceva di essere un principe stregato; poi lo aveva lasciato andare. -E non gli hai chiesto niente?- disse la donna. -No- disse l'uomo -cosa dovrei chiedere?- -Ah- disse la donna -e' pur brutto abitare sempre in questo buco! Puzza ed e' cosi' sporco! Vai e domandagli una piccola capanna.- L'uomo non voleva, tuttavia ando' sulla riva del mare e, quando giunse, il mare era tutto verde e giallo. Egli ando' fino all'acqua, si fermo' e disse:-Piccolo rombo, ticchete tacchete, stammi a sentire, zicchete zacchete, mia moglie parlar troppo suole, e cio' ch'io voglio lei non vuole!-Allora il rombo giunse nuotando e disse: -Be', che vuole dunque?-. -Ah- disse l'uomo -io ti avevo pur preso; ora mia moglie mi ha detto che avrei dovuto chiederti qualcosa. Non vuole piu' abitare in un buco, vorrebbe una capanna.- -Va' a casa- disse il rombo -ce l'ha gia'.- Allora l'uomo ando' a casa e sua moglie era sulla porta di una capanna e gli disse: -Vieni dentro, guarda, adesso e' molto meglio-. E dentro alla capanna c'era una stanza, una camera da letto e una cucina. E dietro c'era anche un giardinetto con verdura e alberi da frutta e un cortile con polli e anitre. -Ah- disse l'uomo -ora vivremo felici.- -Si'- disse la donna -ci proveremo.- Dopo un paio di settimane, la donna disse: -Marito mio, la capanna e' troppo stretta e il cortile e il giardino sono cosi' piccoli! Vorrei abitare in un gran castello di pietra; va' dal rombo, che ce lo regali-.

-Ah, moglie- disse l'uomo -il rombo ci ha gia' dato la capanna: non posso tornare, se ne potrebbe avere a male.- -macche'‚- disse la donna -puo' benissimo farlo e lo fara' volentieri!- Allora l'uomo ando' con il cuore grosso, ma quando giunse al mare, l'acqua era tutta violetta azzurro cupa e grigia; pero' era ancora calma. Egli si fermo' e disse:-Piccolo rombo, ticchete tacchete, stammi a sentire, zicchete zacchete, mia moglie parlar troppo suole, e cio' ch'io voglio lei non vuole!--Be', cosa vuole?- disse il rombo. -Ah- disse l'uomo tutto turbato -mia moglie vuole abitare in un castello di pietra.- -Va', e' gia' davanti alla porta- disse il rombo. Allora l'uomo ando' a casa e sua moglie stava davanti a un gran palazzo. -Guarda, marito mio- ella disse -com'e' bello!- Entrarono insieme e dentro c'erano tanti servi, le pareti risplendevano e' nelle stanze c'erano sedie e tavole tutte d'oro. E dietro il castello c'erano un giardino e un parco che si estendeva per un mezzo miglio, dov'erano cervi, caprioli e lepri; e un cortile con stalla e scuderia. -Ah- disse l'uomo -in questo bel castello si puo' essere contenti!- -Vedremo- disse la donna -intanto dormiamoci su.- E andarono a letto. Il mattino dopo la donna si sveglio' allo spuntar del giorno, diede una gomitata nel fianco dell'uomo e disse: -Alzati, marito, potremmo diventare re di tutto il paese-. -Ah, moglie- disse l'uomo -perche'‚ mai dovremmo diventare re; io non voglio!- -Bene, allora voglio esserlo io.- -Ah, moglie- disse l'uomo -perche'‚ vuoi essere re? Al rombo non piacera'.- -Marito- disse la donna -vacci difilato, io devo essere re.- Allora l'uomo ando' ed era tutto turbato che sua moglie volesse diventare re. E quando arrivo' al mare, il mare era tutto plumbeo e nero e l'acqua ribolliva dal profondo. Egli si fermo' e disse:-Piccolo rombo, ticchete tacchete, stammi a sentire, zicchete zacchete, mia moglie parlar troppo suole, e cio' ch'io voglio lei non vuole!--Be', che cosa vuole?- disse il rombo. -Ah- disse l'uomo -mia moglie vuole diventare re.- -Va' pure, che lo e' gia'- disse il rombo. Allora l'uomo torno' a casa e quando arrivo' al palazzo c'erano tanti soldati, trombe e timpani. Sua moglie sedeva su di un alto trono d'oro e diamanti e aveva una grande corona d'oro in testa; e al suo fianco stavano in fila sei damigelle, dalla piu' alta alla piu' piccola, cosi' da formare una scala. -Ah- disse l'uomo -adesso sei re?- -Si'- rispose la donna -adesso sono re.- Dopo averla guardata per un po', egli disse: -Ah, moglie, che bellezza che tu sia re! non c'e' piu' niente da desiderare-. -No, marito- disse la donna -mi viene in uggia, non posso piu' resistere: sono re, ora voglio diventare imperatore!- -Ah, moglie- disse l'uomo -perche'‚ vuoi diventare imperatore?- -Marito- diss'ella -va' dal rombo: voglio essere imperatore.- -Ah moglie- disse l'uomo -egli non puo' fare imperatori, non posso dir questo al rombo.- -Io sono re- disse la donna -e tu sei mio marito, vacci subito!- Allora l'uomo ando' e mentre camminava pensava: "Non va, non va, imperatore e' troppo sfacciato; alla fine il rombo si stanchera'." Cosi' arrivo' al mare, l'acqua era tutta nera e gonfia e ci soffiava sopra un gran vento che la sconvolgeva. L'uomo si fermo' e disse:

-Piccolo rombo, ticchete tacchete, stammi a sentire, zicchete zacchete, mia moglie parlar troppo suole, e cio' ch'io voglio lei non vuole!--Be', che vuole?- disse il rombo. -Ah- disse egli -mia moglie vuole diventare imperatore.- -Va' pure- disse il rombo -lo e' gia'.- L'uomo se ne ando' e, quando arrivo' a casa, sua moglie sedeva su di un trono altissimo fatto di un solo pezzo d'oro, e aveva in testa una gran corona alta tre braccia; al suo fianco stavano gli alabardieri, l'uno piu' piccolo dell'altro, dall'enorme gigante al piccolissimo nano, grosso come il mio mignolo. E davanti a lei c'erano tanti principi e conti. L'uomo passo' in mezzo a loro e disse: -Moglie, sei imperatore adesso?-. -Si'- diss'ella -sono imperatore.- -Ah- disse l'uomo contemplandola -che bellezza che tu sia imperatore!- -Marito- disse la donna -non incantarti! Ora sono imperatore, ma voglio anche diventare papa.- -Ah, moglie- disse l'uomo -perche'‚ vuoi diventare papa? Di papa ce n'e' uno solo nella cristianita'.- -Marito- diss'ella -voglio diventare papa oggi stesso.- -No, moglie- disse l'uomo -il rombo non puo' far papi, questo non va.- -Chiacchiere, se puo' fare imperatori puo' fare anche papi. Vacci subito!- Allora l'uomo ando', ma era tutto fiacco, le gambe e le ginocchia gli vacillavano, e soffiava un gran vento e l'acqua sembrava che bollisse. Le navi, in pericolo, invocavano soccorso, danzavano e saltavano sulle onde. Tuttavia il cielo era ancora un po' azzurro al centro, ma ai lati saliva un color rosso, come durante un gran temporale. Allora egli si fermo', sconfortato, e disse:-Piccolo rombo, ticchete tacchete, stammi a sentire, zicchete zacchete, mia moglie parlar troppo suole, e cio' ch'io voglio lei non vuole!--Be', cosa vuole?- disse il rombo. -Ah- disse l'uomo -mia moglie vuole diventare papa.- -Va' pure- disse il rombo -lo e' gia'.- Egli se ne ando' e quando arrivo' a casa sua moglie sedeva su di un trono alto tre miglia e aveva tre grandi corone in testa, intorno a lei c'erano tanti preti, e ai suoi lati c'erano due file di lumi, dal piu' alto, spesso e grosso come un'enorme torre, fino alla piu' piccola candela da cucina. -Moglie- disse l'uomo guardandola -sei papa adesso?- -Si'- diss'ella -sono papa.- -Ah moglie- disse l'uomo -che bella cosa che tu sia papa! Moglie, ora sarai contenta: sei papa, non puoi diventare niente di piu'.- -Ci pensero'- disse la donna. E andarono a letto, ma ella non era contenta e la cupidigia non la lasciava dormire: pensava sempre che cosa potesse ancora diventare. Quand'ella vide dalla finestra il sole che sorgeva, penso': "Ah, non potrei forse far sorgere anche il sole?." Piena di rabbia, diede una gomitata al marito e disse: -Marito, vai dal rombo, voglio diventare come il buon Dio!-. 

L'uomo era ancora addormentato, ma si spavento' tanto che cadde dal letto. -Ah, moglie- diss'egli -rientra in te e contentati di essere papa.- -No- grido' la moglie e si strappo' la camiciola di dosso -non sono tranquilla e non posso resistere quando vedo sorgere il sole e la luna e non posso farli sorgere io stessa. Voglio diventare come il buon Dio.- -Ah, moglie, il rombo questo non lo puo' fare. Puo' fare imperatori e papi, ma questo non lo puo' fare!- -Marito- diss'ella, e gli rivolse uno sguardo terribile -voglio diventare come il buon Dio, va' subito dal rombo.- Allora l'uomo ando' pieno di paura; fuori infuriava la tempesta che sconvolgeva i campi e sradicava gli alberi, il cielo era tutto nero, lampeggiava e tuonava; il mare si gonfiava in onde nere, alte come montagne e tutte avevano una bianca corona di spuma. Egli grido':-Piccolo rombo, ticchete tacchete, stammi a sentire, zicchete zacchete, mia moglie parlar troppo suole, e cio' ch'io voglio lei non vuole!--Be', cosa vuole?- disse il rombo. -Ah- rispose l'uomo -vuole diventare come il buon Dio.- -Va' pure, che e' tornata nel suo lurido tugurio.- E ci stanno ancora.


* * * FINE * * *