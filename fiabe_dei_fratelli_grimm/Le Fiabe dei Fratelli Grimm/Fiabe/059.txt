C'era un uomo che si chiamava Federico, e una donna che si chiamava Caterinella; si erano sposati e vivevano insieme da sposi novelli. Un giorno Federico disse: "Adesso vado nel campo, Caterinella; quando ritorno deve esserci in tavola qualcosa di arrostito per la fame, e una bevanda fresca per la sete." - "Va' pure, Richetto," rispose Caterinella, "va' pure, faro' tutto quanto." Quando si avvicino' l'ora del pranzo, stacco' una salsiccia dal camino, la pose in una padella con un po' di burro e la mise sul fuoco. La salsiccia incomincio' a friggere e sfrigolare, mentre Caterinella se ne stava li', soprappensiero, tenendo il manico della padella; d'un tratto le venne in mente: Intanto che la salsiccia cuoce, potresti spillare la birra in cantina. Cosi' assicuro' il manico della padella, prese un boccale e scese in cantina a spillar birra. La birra veniva giu' nel boccale e Caterinella stava a guardarla; d'un tratto le venne in mente: Ohi, non sara' mica entrato il cane di sopra, che mi porti via la salsiccia dalla padella? Sarebbe il colmo! e si precipito' su per le scale. Ma il birbante aveva gia' la salsiccia in bocca e se la trascinava per terra. Caterinella si mise a inseguirlo e lo rincorse per un bel tratto nei campi, ma il cane era piu' veloce di lei e non mollo' neppure la salsiccia che gli saltellava dietro. "Quel che e' stato e' stato!" disse Caterinella; si volto' e, siccome era stanca per la corsa, si mise a camminare tranquillamente, asciugandosi il sudore. Nel frattempo la birra continuava a uscire dalla botte, perche'‚ la donna non aveva chiuso il rubinetto; e quando il boccale fu pieno, e altro posto non c'era la birra incomincio' a scorrere in giro per la cantina, finche'‚ la botte fu vuota. Caterinella era ancora sulla scala, e gia' si accorse della disgrazia. "Accidenti," grido'. "Che fare perche'‚ Federico non se ne accorga?" Penso' un po'; infine le venne in mente che dall'ultima sagra c'era ancora in solaio un sacco di bella farina di frumento, poteva andare a prenderlo e spargerlo sulla birra. "Si'," disse, "ogni cosa ritirata, quando serve e' gia' trovata!" Ando' cosi' a prendere il sacco in solaio, lo porto' giu' e lo butto' proprio sul boccale pieno che si rovescio' spandendo la birra di Federico per la cantina. "Benone!" disse Caterinella, "dov'e' l'uno dev'esserci anche l'altro." E sparse dappertutto la farina. Quand'ebbe finito, disse, tutta contenta del proprio lavoro: "Com'e' bello, lucido e pulito!"

A mezzogiorno torno' a casa Federico. "Allora, moglie, cosa mi hai preparato?" - "Ah, Richetto," rispose ella, "volevo arrostirti una salsiccia, ma il cane l'ha portata via mentre io spillavo la birra; e mentre rincorrevo il cane, la birra si e' rovesciata; e mentre asciugavo la birra con la farina, ho rovesciato anche il boccale; in compenso la cantina e' bell'asciutta adesso!" Federico disse: "Caterinella, Caterinella, non dovevi farlo! ti fai rubare la salsiccia, lasci aperto il rubinetto della botte, e per di piu' ci butti sopra la farina!" - "Gia', Richetto, non lo sapevo, avresti dovuto dirmelo!"

L'uomo penso': Con una simile moglie, devi essere piu' accorto. Aveva messo insieme una bella somma di denaro, e penso', cosi', di cambiarlo in oro e disse a Caterinella: "Guarda, sono cicerchie gialle: le metto in una pentola e le sotterro nella stalla sotto la mangiatoia; ma tu stanne alla larga o te ne pentirai." - "No, Richetto," diss'ella, "non le tocchero' di certo." Quando Federico se ne fu andato, arrivarono dei mercanti nel villaggio che vendevano tegami e pentole di terra, e domandarono alla giovane sposa se intendeva comprarne. "Brava gente," disse Caterinella, "io non ho denaro e non posso comprare nulla, a meno che non vi servano delle cicerchie gialle." - "Cicerchie gialle? e perche'‚ no? Fatecele vedere," risposero i mercanti. "Andate nella stalla e scavate sotto la mangiatoia: le troverete li': io non posso andarci." I furfanti andarono a scavare e trovarono oro puro; lo presero e tagliarono la corda, lasciando in casa pentole e tegami. Caterinella penso' di usare le pentole in qualche maniera e, poiche'‚ in cucina ne aveva a sufficienza, le sfondo' e infilo' per ornamento sui pali della staccionata tutt'intorno alla casa. Quando Federico rincaso' e vide quella decorazione, disse: "Cos'hai fatto, Caterinella?" - "Le ho comprate, Richetto, con le cicerchie gialle nascoste sotto la mangiatoia. Io non ci sono andata, i venditori hanno dovuto dissotterrarsele da s'" - "Ah, moglie," esclamo' Federico, "che hai fatto! non erano delle cicerchie, ma oro puro, ed era tutto il nostro avere! Non avresti dovuto farlo!" - "Si', Richetto," rispose ella, "ma non lo sapevo, dovevi dirmelo prima."

Caterinella stette un po' a pensare, poi disse: "Ascolta, Richetto, riusciremo ad avere di nuovo il nostro denaro: corriamo dietro ai ladri." - "Vieni," disse Federico, "proviamo, ma prendi con te burro e formaggio, per avere qualcosa da mangiare per strada." - "Si', Richetto, lo prendero'." Si misero in cammino e, siccome Federico era una buona gamba, Caterinella rimase indietro. Che importa, penso', quando torniamo indietro avro' gia' fatto un pezzo di strada! Arrivo' a un monte, e ai due lati della strada c'erano dei solchi profondi. "Ma guarda un po'," disse Caterinella, "come hanno rotto, sbucciato e schiacciato questo povero terreno! non guarira' mai piu'." E, con cuore pietoso, prese il burro e lo spalmo' sulle carreggiate a destra e a sinistra, perche'‚ non fossero schiacciate dalle ruote; ma, mentre si chinava in quel gesto misericordioso, un formaggio le usci' di tasca e rotolo' giu' per il pendio. Caterinella disse: "Ho gia' fatto la strada una volta, non ho voglia di ritornare giu'; ci andra' un altro ad acchiapparlo!" Cosi' prese di tasca un altro formaggio e lo fece rotolare giu'. Ma i formaggi non ritornavano; allora ne butto' un terzo pensando che forse aspettavano compagnia e non gradivano stare soli. Siccome non tornavano neppure in tre, disse: "Non capisco proprio! Ma potrebbe essere che il terzo non ha trovato la strada e si sia smarrito: spediro' giu' il quarto a chiamarli." Ma il quarto non fece meglio del terzo. Allora Caterinella s'arrabbio' e getto' giu' anche il quinto e il sesto; ed erano gli ultimi. Stette ad aspettarli per un po', ma poi, vedendo che non arrivavano mai, disse: "Lenti come siete, potrei mandarvi a chiamare la morte! pensate forse che voglia aspettarvi ancora? Me ne vado per la mia strada, se volete potete rincorrermi, le vostre gambe sono piu' giovani delle mie!" Caterinella ando' e trovo' Federico che si era fermato ad aspettarla perche'‚ aveva voglia di mangiare qualcosa. "Fammi vedere quel che hai portato." Ma ella gli porse pane asciutto. "Dove sono il burro e il formaggio?" domando' Federico. "Ah, Richetto," rispose Caterinella, "con il burro ho spalmato la carreggiata e i formaggi stanno per arrivare: uno mi e' scappato, allora ho mandato gli altri a chiamarlo." Federico disse: "Non avresti dovuto farlo, Caterinella, spalmare burro per strada e gettare i formaggi giu' dal monte!" - "Si', Richetto, ma avresti dovuto dirmelo!"

Mangiarono insieme il pane asciutto, poi Federico disse: "Caterinella, hai chiuso bene la casa prima di venir via?" - "No, Richetto, avresti dovuto dirmelo prima." - "Allora torna indietro a chiuder casa, prima che andiamo avanti, e porta anche qualcos'altro da mangiare. Io ti aspettero' qui." Caterinella torno' indietro e penso': Richetto vuole qualcos'altro da mangiare, ma burro e formaggio non gli piacciono, percio' gli portero' un tovagliolo pieno di pere secche e una brocca d'aceto per bere. Poi mise il catenaccio alla parte superiore della porta; quella inferiore, invece, la scardino' e se la mise sulle spalle, credendo che la casa fosse piu' sicura se si portava dietro la porta. Dopo si mise in cammino tutta tranquilla e quando raggiunse Federico disse: "Eccoti qua la porta, Richetto, cosi' potrai tu stesso custodire la casa!" - "Ah, Dio!" esclamo' questi, "che moglie furba che ho! Scardina la porta in basso, che chiunque puo' entrarci, e mette il catenaccio in alto! Adesso e' troppo tardi per ritornare ancora a casa, ma visto che hai voluto portarti l'uscio fin qui, lo porterai anche oltre." - "Portero' l'uscio, Richetto, ma le pere secche e la brocca d'aceto pesano troppo: le appendo all'uscio che le porti lui."

Cosi' andarono nel bosco a cercare i ladri, ma non li trovarono. Nel frattempo si era fatto buio e i due salirono su di un albero per passarvi la notte. Ma non appena furono lassu', arrivarono coloro che portano via cio' che non vuol seguirli e trovano le cose prima che vadano smarrite. Si sedettero sotto l'albero, accesero un fuoco e volevano spartirsi il bottino. Federico scese dall'altra parte, raccolse delle pietre e risali' con l'intento di scagliarle addosso ai ladri uccidendoli a sassate. Ma le pietre non li colpirono e i malviventi esclamarono: "E' quasi mattina, il vento fa cadere le pigne." Caterinella aveva sempre l'uscio sulla schiena, e poiche'‚ pesava tanto penso' che fosse colpa delle pere secche e disse: "Richetto, devo buttar giu' le pere!" - "No, Caterinella, non ora," rispose egli, "potrebbero tradirci." - "Ah, Richetto, devo farlo per forza pesano troppo!" - "E allora buttale, per la miseria!" Le pere secche rotolarono fra i rami, ma i ladri dissero: "Sterco di uccelli." Dopo un po', siccome l'uscio continuava a pesare, Caterinella disse: "Ah, Richetto, devo rovesciare l'aceto!" - "No, Caterinella, non devi, potrebbe tradirci." - "Ah, Richetto, devo farlo per forza, pesa troppo!" - "E allora buttalo, dannazione!" Caterinella rovescio' l'aceto spruzzando i ladri che dissero: "Incomincia gia' a cadere la rugiada." Finalmente Caterinella penso': E se fosse la porta a pesarmi tanto? e disse: "Richetto, devo buttar giu' la porta." - "No, Caterinella, non ora, potrebbe tradirci." - "Ah, Richetto, devo farlo per forza, pesa troppo!" - "No, Caterinella, tienila forte!" - "Ah, Richetto, la lascio andare!" - "E allora," rispose Federico furibondo, "lasciala andare per tutti i diavoli!" La porta cadde con gran fragore e i ladri gridarono: "Il diavolo scende dall'albero!" e tagliarono la corda piantando li' tutto. All'alba, quando i due scesero dall'albero, ritrovarono tutto il loro oro e se lo portarono a casa.

A casa Federico disse: "Adesso, Caterinella, devi metterti a lavorare d'impegno." - "Si', Richetto," rispose ella, "lo faro'. Andro' nel campo a mietere." Quando fu nel campo, Caterinella disse fra s': Mangio o dormo prima di mietere? Be', prima mangero'! Mangio' e mangiando le venne sonno; cosi' si mise a mietere e, mezzo addormentata, taglio' i suoi vestiti: grembiule, gonna e camicia. Quando si sveglio', dopo un sonno profondo, si trovo' mezza nuda e disse fra s': "Sono o non sono io? Ah, non sono certo io!" Nel frattempo era calata la notte; Caterinella corse al villaggio, busso' alla finestra del marito e grido': "Richetto?" - "Cosa c'e'." - "Vorrei sapere se Caterinella e' in casa." - "Si', si'," rispose Federico, "stara' dormendo." Ella disse: "Allora non sono proprio io," e corse via.

Fuori Caterinella trovo' dei lestofanti che volevano rubare. Si avvicino' a loro e disse: "Voglio aiutarvi a rubare." Quelli pensarono che conoscesse le opportunita' che offriva il luogo, e accettarono soddisfatti. Ma Caterinella passava davanti alle case e gridava: "Gente, avete qualcosa? Vogliamo derubarvi!" Abbiamo fatto un bell'affare! pensarono i malandrini, e desiderarono disfarsi di Caterinella. Le dissero: "Il parroco ha un campo di rape davanti al villaggio; vacci e raccoglile." Caterinella ando' nel campo e incomincio' a raccogliere le rape, ma era cosi' pigra che non si raddrizzava mai. Un passante si fermo' a guardarla e penso' che fosse il diavolo a scavare fra le rape. Corse in paese dal parroco e disse: "Reverendo, nel vostro campo c'e' il diavolo che raccoglie le rape." - "Ah, Dio," rispose il parroco, "ho un piede zoppo e non posso andare a scacciarlo!" Disse l'uomo: "Allora vi portero' in spalla," e lo porto' fuori. E, quando arrivarono al campo, Caterinella si raddrizzo', stirandosi. "Ah, il diavolo!" grido' il parroco, e se la diedero a gambe tutti e due; e, per la gran paura, il parroco, con il suo piede zoppo, correva piu' dritto dell'uomo che l'aveva portato in spalle, con le gambe sane.


* * * FINE * * *