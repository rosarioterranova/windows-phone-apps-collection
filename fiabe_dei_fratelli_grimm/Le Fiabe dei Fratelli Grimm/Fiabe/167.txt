Una volta mori' un contadinello molto pio e arrivo' alla porta del cielo. Nello stesso tempo ci arrivo' anche un signore, molto molto ricco, e anche lui voleva entrare in paradiso.


 Venne San Pietro con le chiavi, apri' la porta per fare entrare il ricco, a quanto pare il contadinello non lo aveva visto, e chiuse la porta. La' fuori il contadinello udi' con quanta festa si accoglieva il ricco in paradiso e c'era musica e canti. Alla fine torno' il silenzio, San Pietro venne alla porta e fece entrare anche lui. Il contadinello credeva che anche al suo arrivo ci sarebbe stata musica e canti, ma tutto rimase silenzio. Fu accolto amorevolmente, questo e' vero, e gli angeli gli andarono incontro, ma nessuno canto'. Allora chiese a San Pietro perche' non cantassero per lui come per il ricco, a quanto pare anche in paradiso si facevano parzialita', come in terra. Allora San Pietro disse: «No, tu ci sei caro come tutti gli altri, e godrai tutte le grazie del cielo come il ricco. Ma vedi, poveri contadini come te, ne arrivan tutti i giorni in paradiso, invece un ricco cosi' arriva una volta ogni cento anni».