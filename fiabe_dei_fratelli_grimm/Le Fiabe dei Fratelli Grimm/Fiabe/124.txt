C'era una volta un uomo che aveva tre figli e non possedeva altri beni che la casa in cui abitava. Ognuno dei figli avrebbe voluto avere la casa alla sua morte, ma egli li amava tutti allo stesso modo e non sapeva come fare per non fare torto a nessuno; venderla non voleva perche'‚ era la casa dei suoi padri: altrimenti 

avrebbe diviso il denaro fra di loro. Finalmente gli venne un'idea e disse ai figli: -Andate in giro per il mondo e mettetevi alla prova; ognuno di voi impari un mestiere e, quando tornerete, chi fara' il miglior capolavoro avra' la casa-. I figli furono d'accordo; e il maggiore volle fare il maniscalco, il secondo il barbiere e il terzo il maestro di scherma. Stabilirono quando sarebbero tornati tutti a casa e se ne andarono. Il caso volle che tutti e tre trovassero ottimi maestri, presso i quali impararono proprio bene. Il maniscalco doveva ferrare i cavalli del re e pensava: "Sicuramente avrai la casa." Il barbiere radeva 

solamente dei gran signori e pensava anche lui che la casa sarebbe stata sua. Il maestro di scherma si busco' parecchi colpi, ma stringeva i denti senza perdersi d'animo, perche'‚ pensava: "Se hai paura di un fendente, non avrai mai la casa." Quando fu trascorso il tempo stabilito, ritornarono tutti e tre a casa; ma, non sapendo trovare l'occasione piu' propizia per dare prova della loro arte, si riunirono e tennero consiglio. Mentre se ne stavano la' seduti, arrivo' all'improvviso una lepre di corsa attraverso il campo. -Ehi!- disse il barbiere -viene giusto a proposito!- Prese la catinella e il sapone, agito' la schiuma 

finche'‚ la lepre fu ben vicina, poi di corsa l'insapono' e le fece una barbetta a punta, senza tagliarla per nulla n‚ torcere un pelo. -Mi piace!- disse il padre -se gli altri non fanno qualcosa di speciale, la casa e' tua.- Poco dopo, arrivo' un signore in carrozza, e il cavallo andava di gran carriera. -Adesso state a vedere, babbo, che cosa sono capace di fare- disse il maniscalco; corse dietro alla carrozza, tolse i quattro ferri al cavallo, mentre continuava a galoppare, e gliene mise quattro nuovi. -Sei in gamba- disse il padre -sai fare bene il tuo mestiere come tuo fratello; non so a chi devo dare la casa.- Allora il terzo figlio disse: -Babbo, lasciate che provi anch'io- e, siccome incominciava a piovere, sguaino' la spada e la brandi' menando colpi di traverso sopra la sua testa, in modo da non prendersi nemmeno una goccia; e quando la pioggia si fece piu' fitta e fini' con lo scrosciare come se la rovesciassero a secchiate dal cielo, egli brandi' la spada sempre piu' in fretta e rimase asciutto come se fosse al coperto. Al vederlo, il padre rimase di stucco e disse: -Tu hai fatto il miglior capolavoro, la casa e' tua-. Gli altri due fratelli si accontentarono, come avevano promesso; e poiche'‚ si volevano molto bene, rimasero tutti e tre 

insieme nella casa, esercitando il loro mestiere; e lo conoscevano cosi' a fondo, abili com'erano, che guadagnarono molto denaro. Cosi' vissero felici insieme fino a tarda eta' e, quando uno di loro si ammalo' e mori', gli altri due ne furono tanto addolorati che si ammalarono e morirono anch'essi. Allora, poiche'‚ erano stati cosi' abili e si erano voluti tanto bene, furono sepolti insieme nella stessa tomba.


* * * FINE * * *