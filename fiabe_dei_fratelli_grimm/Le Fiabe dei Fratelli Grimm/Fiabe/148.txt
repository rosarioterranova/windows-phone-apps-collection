Nostro Signore aveva creato tutti gli animali e aveva scelto i lupi che gli facessero da cani; aveva dimenticato soltanto la capra. Allora ci si mise il diavolo: anche lui voleva creare qualcosa, e fece le capre con le code lunghe e sottili. Quando andavano a pascolare nella brughiera, le code s'impigliavano sempre ai rovi, e il diavolo doveva andar la' in mezzo e scioglierle con gran fatica. Alla fine perse la pazienza e con un morso stacco' a tutte la coda, come si puo' vedere ancora oggi dai mozziconi. Ora le lasciava pascolare da sole, ma avvenne che Nostro Signore le vedesse mentre rosicchiavano un albero da frutta, o mentre danneggiavano le viti preziose, o mentre rovinavano altre piante delicate. Cio' gli spiacque, sicche'â€š, per bonta' e misericordia, aizzo' i suoi lupi che ben presto sbranarono le capre che passavano di la'. Quando il diavolo lo venne a sapere, si presento' al Signore e disse: -Le tue creature hanno sbranato le mie-. Il Signore rispose: -Le avevi create per il male-. Il diavolo disse: -Naturalmente! Come il mio spirito tende al male, cio' che ho creato non poteva essere diverso; e tu me la pagherai cara-. -Te la paghero' appena cadono le foglie delle querce; allora vieni e troverai il denaro contato.- Quando le foglie delle querce furono cadute; il diavolo venne e pretese cio' che gli spettava. Ma il Signore disse: -Nella chiesa di Costantinopoli c'e' un'alta quercia che ha ancora tutte le sue foglie-. Smaniando e bestemmiando, il diavolo corse a cercare la quercia; erro' sei mesi nel deserto, prima di trovarla, e quando torno' tutte le altre querce si erano ricoperte di foglie verdi. Cosi' dovette rinunciare al suo credito, e per la rabbia cavo' gli occhi alle capre rimaste e li sostitui' con i suoi. Per questo tutte le capre hanno gli occhi da diavolo e le code mozze; e il diavolo prende volentieri il loro aspetto.


* * * FINE * * *