C'era una volta un ricco contadino che non aveva figli. Spesso, quando si recava in citta' con gli altri contadini, questi lo canzonavano e gli domandavano perche'‚ non avesse figli. Un giorno si arrabbio' e quando arrivo' a casa disse: "Voglio avere un figlio, fosse anche un porcospino." Ed ecco, sua moglie mise al mondo un bambino, mezzo porcospino e mezzo uomo, e quando lo vide inorridi' e disse: "Vedi, ci hai gettato un maleficio!" Disse l'uomo: "Che cosa ci vuoi fare? 

Dobbiamo battezzarlo lo stesso, ma non possiamo prendere un compare." La donna rispose: "E non possiamo chiamarlo che Gian Porcospino." Dopo il battesimo, il parroco disse: "Con questi aculei non puo' entrare in un letto normale." Cosi' sistemarono un po' di paglia dietro la stufa e ci misero Gian Porcospino. Egli non poteva neanche essere allattato dalla madre, perche'‚ l'avrebbe punta con quegli aculei. Cosi' se ne stette dietro la stufa per otto anni, e suo padre non ne poteva piu' e si augurava solo che morisse; ma egli non mori' e se ne stava la' disteso. Ora avvenne che ci fu un mercato in citta', e il contadino volle andarci, percio' domando' alla moglie che cosa dovesse portarle. "Un po' di carne e qualche panino, quel che occorre in casa," disse lei. Poi chiese alla serva, che voleva un paio di pantofole e delle calze con lo 

sprone. Infine chiese: "E tu, Gian Porcospino, cosa vuoi?" - "Babbino," disse questi, "portami una cornamusa." Quando il contadino torno' a casa, diede alla moglie cio' che aveva comprato, carne e panini; poi diede alla serva le pantofole e le calze con lo sprone, infine ando' dietro la stufa e diede la cornamusa a Gian Porcospino. E quando questi ebbe la cornamusa, disse: "Babbino, andate alla fucina e fatemi ferrare il mio gallo, cosi' partiro' e non tornero' mai piu'." Il padre era felice di potersene liberare; gli fece ferrare il gallo e, quando fu pronto, Gian Porcospino gli sali' in groppa, portando con s‚ anche asini e porci che voleva custodire nel bosco. Nel bosco il gallo dovette volare con lui su un albero alto, ed egli rimase lassu' a custodire asini e porci. Egli rimase molti anni lassu' mentre il suo branco si ingrossava e suo padre non sapeva piu' nulla di lui. Sull'albero, egli suonava la sua cornamusa, e la musica era bellissima. Un giorno un re che si era perduto passo' di la' e udi' la musica; se ne meraviglio' e mando' un suo servo a vedere da dove venisse. Quello si guardo' attorno ma vide soltanto un animaletto seduto in cima a un albero; sembrava un gallo, con un porcospino in groppa che suonava. Allora il re ordino' al servo di domandargli perche'‚ se ne stesse la' seduto, e se sapesse dove passava la strada per il suo regno. Allora Gian Porcospino scese 

dall'albero e disse che gli avrebbe indicato il cammino se il re gli prometteva per iscritto la prima cosa che a corte gli fosse venuta incontro al suo arrivo. Il re penso': "Puoi farlo benissimo, tanto Gian Porcospino non capisce nulla e tu puoi scrivere quello che vuoi." Cosi' prese penna e inchiostro e scrisse qualcosa e, quando ebbe finito, Gian Porcospino gli indico' la strada ed egli arrivo' felicemente a casa. Ma sua figlia, vedendolo da lontano, piena di gioia gli corse incontro e lo bacio'. Egli penso' a Gian Porcospino e le racconto' quel che gli era successo: che aveva dovuto promettere per iscritto a uno strano animale 

cio' che a casa gli fosse venuto incontro per primo; l'animale stava in groppa a un galletto e suonava molto bene; ma egli aveva scritto che non gli avrebbe dato nulla perche'‚, tanto, Gian Porcospino non sapeva leggere. La principessa ne fu felice e disse che era ben fatto, perche'‚ non ci sarebbe andata in nessun caso.

Ma Gian Porcospino custodiva gli asini e i porci, era sempre allegro e sedeva sull'albero a suonare la cornamusa. Ora avvenne che un altro re arrivo' in carrozza con i suoi servi e alfieri; si era perduto e non sapeva tornare a casa, poiche'‚ il bosco era tanto grande. Udi' subito la bella musica da lontano e disse al suo alfiere di andare a vedere cos'era e di dove veniva la musica. Questi ando' sotto l'albero e vide il gallo con Gian Porcospino in groppa. Gli domando' che cosa stesse facendo lassu'. "Custodisco asini e maiali; ma voi, cosa volete?" L'alfiere rispose che si erano persi e che non potevano piu' tornare nel loro regno, e s'egli voleva indicare loro il cammino. Allora Gian Porcospino scese dall'albero con il gallo e disse al vecchio re che gli avrebbe indicato la strada se gli avesse concesso la prima cosa che gli fosse venuta incontro davanti al suo castello. Il re rispose di si' e 

firmo' la promessa a Gian Porcospino. Allora questi lo precedette in groppa al suo gallo, gli mostro' la strada, e il re fece ritorno felicemente nel suo regno. Quando giunse a corte, la gioia fu grande. Il re aveva un'unica figlia, molto bella; lei gli venne incontro, gli salto' al collo, lo bacio', felice che il vecchio padre fosse tornato. Gli chiese dove fosse stato cosi' a lungo in giro per il mondo, ed egli le racconto' di essersi perso e che forse non avrebbe piu' fatto ritorno; ma mentre attraversava un gran bosco, un essere mezzo porcospino e mezzo uomo, che stava in cima a un albero in groppa a un gallo, e suonava molto bene, lo aveva aiutato e gli aveva mostrato il cammino; in cambio pero' egli aveva dovuto promettergli la prima cosa che gli fosse venuta incontro a corte, e questa era lei, e ora egli era tanto afflitto. Ma lei gli promise che, all'arrivo di Gian Porcospino, lo avrebbe seguito volentieri per amore del suo vecchio padre.

Ma Gian Porcospino custodiva i suoi porci, e i porci mettevano al mondo altri porci e diventarono tanti che tutto il bosco n'era pieno. Allora Gian Porcospino mando' a dire a suo padre di sgombrare tutti i porcili del villaggio e di fare spazio, poiche'‚ egli sarebbe arrivato con un branco tale di porci che, se avessero voluto, tutti avrebbero potuto macellare. All'udire questa notizia, il padre si rattristo' perche'‚ pensava che Gian Porcospino fosse morto da un pezzo. Gian Porcospino, invece, sali' in groppa al suo gallo, meno' i porci fino al villaggio e li fece macellare. Ah, fu una strage il cui rumore si poteva udire a due ore di distanza! Poi Gian Porcospino disse: "Babbino, andate nella fucina a far ferrare ancora una volta il mio gallo; poi me ne vado e non torno piu' in vita mia." Allora il padre fece ferrare il gallo ed era felice che Gian Porcospino non volesse piu' tornare.

Gian Porcospino se n'ando' nel primo regno; il re aveva ordinato che, se arrivava uno in groppa a un gallo e con una cornamusa, gli sparassero tutti contro, lo battessero e lo ferissero, perche'‚ non entrasse nel castello. Cosi' quando arrivo' Gian Porcospino, gli si gettarono addosso con le baionette; ma egli sprono' il suo gallo, e volo' oltre la porta, fino alla finestra del re; vi si poso' e gli grido' di dargli cio' che aveva promesso, altrimenti avrebbe ucciso lui e sua figlia. Allora il re prego' la figlia di andare da Gian Porcospino, per salvare la sua vita e quella del padre. Lei si vesti' di bianco, e il padre le diede una carrozza con sei cavalli, valletti sfarzosi, denaro e beni. Lei sali' in carrozza e Gian Porcospino vi si sedette accanto con il gallo e la cornamusa; poi presero congedo e partirono, e il re pensava che non l'avrebbe mai piu' rivista. Invece ando' in modo ben diverso. Quando furono a qualche distanza dalla citta', Gian Porcospino la svesti' e la punse con i suoi aculei finche'‚ fu tutta sanguinante e disse: "Questa e' la ricompensa per la vostra slealta'; vattene, non ti voglio." Cosi' la caccio' e la rimando' a casa, e lei fu disonorata per tutta la vita.

Gian Porcospino invece prosegui' sul suo gallo e con la sua cornamusa verso il secondo regno, dove si trovava l'altro re al quale aveva indicato la strada. Questi aveva ordinato, se arrivasse uno come Gian Porcospino, di presentargli le armi, lasciarlo entrare liberamente, gridare evviva e introdurlo nel castello. Quando la principessa lo vide, inorridi' perche'‚ il suo aspetto era davvero bizzarro; ma penso' che 

non c'era nient'altro da fare, l'aveva promesso a suo padre. Cosi' diede il benvenuto a Gian Porcospino, egli dovette accompagnarla alla tavola regale, e lei sedette al suo fianco, mangiarono e bevvero insieme. Alla sera, quando fu ora di andare a dormire, lei aveva molta paura dei suoi aculei, ma egli le disse di non temere, non le avrebbe fatto alcun male; e disse al vecchio re di mandare quattro uomini che facessero la guardia davanti alla porta della loro camera e accendessero un gran fuoco: entrato in camera per mettersi a letto, egli sarebbe sgusciato fuori dalla sua pelle di porcospino e l'avrebbe lasciata davanti al letto; allora i quattro uomini dovevano raccoglierla in fretta, gettarla nel fuoco e aspettare che il fuoco l'avesse distrutta. Quando la campana suono' le undici, egli entro' in camera, si tolse la pelle di porcospino e la lascio' per terra davanti al letto; allora vennero gli uomini, la presero in fretta e la gettarono nel fuoco; e quando il fuoco l'ebbe 

distrutta, egli fu libero dall'incantesimo, e giaceva nel letto ormai del tutto uomo; pero' era nero come il carbone, come se lo avessero bruciato. Il re mando' a chiamare il suo medico, che lo lavo' con dei buoni unguenti e lo profumo'; ed egli divenne un giovane signore, bianco e bello. Quando lo vide, la principessa ne fu felice; si alzarono contenti, mangiarono e bevvero, si festeggiarono le loro nozze e Gian Porcospino ottenne il regno dal vecchio re.

Quando fu trascorso qualche anno, ando' con la sua sposa dal padre e gli disse che era suo figlio; ma il padre rispose che non ne aveva: glien'era nato solo uno che aveva gli aculei come un porcospino, e se n'era andato in giro per il mondo. Allora egli si fece riconoscere e il vecchio padre si rallegro' e lo segui' nel suo regno.


* * * FINE * * *