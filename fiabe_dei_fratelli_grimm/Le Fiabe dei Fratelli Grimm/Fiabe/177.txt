Una volta, tanto tempo fa, un gigante camminava su una strada maestra, quando, d'un tratto gli si slancio' addosso uno straniero e grido': «Alt, non un passo di piu'!». «Come», disse il gigante, «tu nanerottolo che potrei schiacciare con un dito, tu vuoi sbarrarmi la strada? Chi sei da parlare con tanto coraggio?» «Sono la Morte», rispose l'altro, «e nessuno puo' resistermi e anche tu dovrai obbedire ai miei ordini.» Ma il gigante rifiuto' e si mise a lottare con la Morte. Fu una lotta lunga ed aspra, alla fine il gigante ebbe il sopravvento e, con il pugno abbatte' la Morte che cadde accanto ad un sasso. Il gigante se ne ando' per i 

fatti suoi e la Morte se ne stava li' sconfitta e cosi' stanca e sfinita che non riusciva piu' ad alzarsi. «Come finira'», disse, «se mi tocca rimanere in quest'angolo. AI mondo non morira' piu' nessuno, e sara' cosi' affollato che non ci sara' piu' posto per tutti.» Intanto, per la strada veniva un bel giovane fresco e sano, cantava una canzone e si guardava attorno. Quando vide quell'uomo mezzo svenuto, gli si accosto' pieno di compassione, lo sollevo', gli fece bere dalla sua fiaschetta un bel sorso forte e attese che riprendesse le forze. «Sai chi sono?», disse lo sconosciuto alzandosi «sai chi stai aiutando?» «No», rispose il giovane, «non ti conosco.» «Sono la Morte», disse l'altro, «non risparmio nessuno, e non posso far eccezione nemmeno per te. Tuttavia, perche' tu capisca che ti sono riconoscente, ti prometto di non assalirti all'improvviso, e prima di venire a prenderti, di mandarti i miei messaggeri.» «Bene», disse il giovane, «tanto di guadagnato a saper 

quando vieni, almeno, nel frattempo, non ho da temerti.» Ma giovinezza e salute non durano a lungo, presto vennero malattie e dolori, che di giorno lo tormentavano e gli impedivano di dormire la notte. «Morire, non moriro'», pensava, «la Morte mi mandera' i suoi messaggeri, vorrei soltanto che i brutti giorni della malattia passassero in fretta.» Appena si senti' meglio, ricomincio' a vivere il suo buon tempo. Ed ecco, un giorno qualcuno gli batte' sulla spalla, si volse e dietro stava la Morte che disse: «Seguimi, e' arrivata l'ora di dire addio al mondo». «Come», disse l'uomo, «vuoi forse mancare alla tua parola? Non mi hai promesso che prima di venire mi avresti mandato i tuoi messaggeri? Io 

non ho visto nessuno.» «Taci», rispose la Morte, «non ti ho mandato un messaggio dopo l'altro? Non ti e' venuta la febbre, che ti ha assalito, spossato e squassato? Non sei stato stordito dalla vertigine? L'artrite non ti ha attanagliato le membra? Non hai sentito rombi alle orecchie? E il male ai denti non ti ha roso la bocca? La vista non ti si e' oscurata? E, oltre a tutto cio', mio fratello gemello, il sonno, non ti ha fatto pensare a me, ogni notte? Non giacevi la notte, come se fossi gia' morto?» L'uomo non seppe rispondere, si rassegno' al suo destino e segui' la Morte.