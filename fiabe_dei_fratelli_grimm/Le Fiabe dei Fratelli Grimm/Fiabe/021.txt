La moglie di un ricco si ammalo' e, quando senti' avvicinarsi la fine, chiamo' al capezzale la sua unica figlioletta e le disse: "Sii sempre docile e buona, cosi' il buon Dio ti aiutera' e io ti guardero' dal cielo e ti saro' vicina." Poi chiuse gli occhi e mori'. La fanciulla andava ogni giorno alla tomba della madre, piangeva ed era sempre docile e buona. La neve ricopri' la tomba di un bianco drappo, e quando il sole l'ebbe tolto, l'uomo prese moglie di nuovo.

La donna aveva due figlie che porto' con s' in casa, ed esse erano belle e bianche di viso, ma brutte e nere di cuore. Per la figliastra incominciarono tristi giorni. "Che vuole quella buona a nulla in salotto?" esse dicevano. "Chi mangia il pane deve guadagnarselo: fuori, sguattera!" Le presero i suoi bei vestiti, le diedero da indossare una vecchia palandrana grigia e la condussero in cucina deridendola. Li' doveva sgobbare per bene: si alzava prima che facesse giorno, portava l'acqua, accendeva il fuoco, cucinava e lavava. Per giunta le sorelle gliene facevano di tutti i colori, la schernivano e le versavano ceci e lenticchie nella cenere, sicche'‚ doveva raccoglierli a uno a uno. La sera, quando era stanca, non andava a letto, ma doveva coricarsi nella cenere accanto al focolare. E siccome era sempre sporca e impolverata, la chiamavano Cenerentola.

Un giorno, il padre volle recarsi alla fiera e chiese alle due figliastre che cosa dovesse portare loro. "Bei vestiti," disse la prima. "Perle e gemme," disse la seconda. "E tu, Cenerentola," disse egli, "che cosa vuoi?" - "Babbo, il primo rametto che vi urta il cappello sulla via del ritorno," rispose Cenerentola. Cosi' egli compro' bei vestiti, perle e gemme per le due figliastre; e sulla via del ritorno, mentre cavalcava per un verde boschetto, un ramo di nocciolo lo sfioro' e gli fece cadere il cappello. Allora egli colse il rametto e quando giunse a casa diede alle due figliastre quello che avevano chiesto, e a Cenerentola diede il ramo di nocciolo. Cenerentola lo prese, ando' a piantarlo sulla tomba della madre, e pianse tanto che le lacrime l'innaffiarono. Cosi' crebbe e divenne un bell'albero. Cenerentola ci andava tre volte al giorno, piangeva e pregava e ogni volta si posava sulla pianta un uccellino che le dava cio' che aveva desiderato.

Ora avvenne che il re diede una festa che doveva durare tre giorni, perche'‚ suo figlio potesse scegliersi una sposa. Anche le due sorellastre erano invitate, cosi' chiamarono Cenerentola e dissero: "Pettinaci, spazzola le scarpe e assicura le fibbie: andiamo a ballare alla festa del re." Cenerentola ubbidi' ma piangeva, perche'‚ anche lei sarebbe andata volentieri al ballo, e prego' la matrigna di accordarle il permesso. "Tu, Cenerentola," disse questa, "non hai niente da metterti addosso, non sai ballare, e vorresti andare a nozze!" Ma Cenerentola insisteva e la matrigna fini' col dirle: "Ti rovescero' nella cenere un piatto di lenticchie e se in due ore le sceglierai tutte, andrai anche tu." La matrigna le rovescio' le lenticchie nella cenere, ma la fanciulla ando' nell'orto dietro casa e chiamo': "Dolci colombelle mie, e voi, tortorelle, e voi, uccellini tutti del cielo, venite e aiutatemi a scegliere le lenticchie:
Quelle buone me le date,
Le cattive le mangiate."
Allora dalla finestra della cucina entrarono due colombe bianche e poi le tortorelle e infine, frullando e svolazzando, entrarono tutti gli uccellini del cielo e si posarono intorno alla cenere. E le colombelle annuirono con le testine e incominciarono, pic, pic, pic, pic, e allora ci si misero anche gli altri, pic, pic, pic, pic, e raccolsero tutti i grani buoni nel piatto. Non era passata un'ora che avevano gia' finito e volarono tutti via. Allora la fanciulla, tutta contenta, porto' il piatto alla matrigna e credeva di poter andare a nozze anche lei. Ma la matrigna disse: "No, Cenerentola; non hai vestiti e non sai ballare; non verrai." Ma Cenerentola si mise a piangere, e quella disse: "Se in un'ora riesci a raccogliere dalla cenere e a scegliere due piatti pieni di lenticchie, verrai anche tu." E pensava: "Non ci riuscira' mai." Quando la matrigna ebbe versato i due piatti di lenticchie nella cenere, la fanciulla ando' nell'orto dietro casa e grido': "Dolci colombelle mie, e voi, tortorelle, e voi, uccellini tutti del cielo, venite e aiutatemi a scegliere:
Quelle buone me le date,
Le cattive le mangiate."
Allora dalla finestra della cucina entrarono due colombe bianche e poi le tortorelle ed infine, frullando e svolazzando, entrarono tutti gli uccellini del cielo e si posarono intorno alla cenere. E le colombelle annuirono con le loro testoline e incominciarono, pic, pic, pic, pic, e allora ci si misero anche gli altri, pic, pic, pic, pic, e raccolsero tutti i grani buoni nei piatti. E non era passata mezz'ora che avevano gia' finito e volarono tutti via. Allora la fanciulla, tutta contenta, porto' i piatti alla matrigna e credeva di potere andare a nozze anche lei. Ma la matrigna disse: "E' inutile: tu non vieni, perche'‚ non hai vestiti e non sai ballare; dovremmo vergognarci di te." Cosi' detto se ne ando' con le sue due figlie.

Rimasta sola, Cenerentola ando' alla tomba della madre sotto il nocciolo, e grido':
"Scrollati pianta, stammi a sentire,
d'oro e d'argento mi devi coprire!"
Allora l'uccello le getto' un abito d'oro e d'argento e scarpette trapunte di seta e d'argento. Cenerentola indosso' l'abito e ando' a nozze. Ma le sorelle e la matrigna non la riconobbero e pensarono che fosse una principessa sconosciuta, tanto era bella nell'abito cosi' ricco. A Cenerentola non pensarono affatto, e credevano che se ne stesse a casa nel sudiciume. Il principe le venne incontro, la prese per mano e danzo' con lei. E non volle ballare con nessun'altra; non le lascio' mai la mano, e se un altro la invitava diceva: "E' la mia ballerina."

Cenerentola danzo' fino a sera, poi volle andare a casa. Il principe disse: "Vengo ad accompagnarti," perche'‚ voleva vedere da dove veniva la bella fanciulla, ma ella gli scappo' e balzo' nella colombaia. Il principe allora aspetto' che ritornasse il padre e gli disse che la fanciulla sconosciuta era saltata nella colombaia. Questi penso': Che sia Cenerentola? e si fece portare un'accetta e un piccone per buttar giu' la colombaia; ma dentro non c'era nessuno. E quando rientrarono in casa, Cenerentola giaceva sulla cenere nelle sue vesti sporche e un lumino a olio ardeva a stento nel focolare. Ella era saltata velocemente fuori dalla colombaia ed era corsa al nocciolo; la' si era tolta le belle vesti, le aveva deposte sulla tomba e l'uccello le aveva riprese; ed ella nella sua palandrana grigia si era distesa sulla cenere in cucina.

Il giorno dopo quando la festa ricomincio' e i genitori e le sorellastre erano di nuovo usciti, Cenerentola ando' sotto al nocciolo e grido':
"Scrollati pianta, stammi a sentire,
d'oro e d'argento mi devi coprire!"
Allora l'uccello le getto' un abito ancora piu' superbo del primo. E quando comparve a nozze cosi' abbigliata, tutti si meravigliarono della sua bellezza. Il principe l'aveva aspettata, la prese per mano e ballo' soltanto con lei. Quando la invitavano gli altri, diceva: "Questa e' la mia ballerina." La sera ella se ne ando' e il principe la segui' per sapere dove abitasse; ma ella fuggi' d'un balzo nell'orto dietro casa. La' c'era un bell'albero alto da cui pendevano magnifiche pere; svelta, ella vi si arrampico' e il principe non sapeva dove fosse sparita. Ma attese che arrivasse il padre e gli disse: "La fanciulla sconosciuta mi e' sfuggita e credo che si sia arrampicata sul pero." Il padre penso': Che sia Cenerentola? Si fece portare l'ascia e abbatte'‚ l'albero, ma sopra non vi era nessuno. E quando entrarono in cucina, Cenerentola giaceva come al solito sulla cenere: era saltata giu' dall'altra parte dell'albero, aveva riportato le belle vesti all'uccello sul nocciolo, e aveva indossato la sua palandrana grigia.

Il terzo giorno, quando i genitori e le sorelle se ne furono andati, Cenerentola torno' alla tomba di sua madre e disse all'alberello:
"Scrollati pianta, stammi a sentire,
d'oro e d'argento mi devi coprire!"
Allora l'uccello le getto' un vestito cosi' lussuoso come non ne aveva ancora veduti, e le scarpette erano tutte d'oro. Quando ella comparve a nozze, la gente non ebbe piu' parole per la meraviglia. Il principe ballo' solo con lei; e se qualcuno la invitava, egli diceva: "E' la mia ballerina."

Quando fu sera Cenerentola se ne ando'; il principe voleva accompagnarla ma ella gli sfuggi'. Tuttavia perse la sua scarpetta sinistra, poiche'‚ il principe aveva fatto spalmare tutta la scala di pece e la scarpa vi era rimasta appiccicata. Egli la prese e, con essa, si reco' il giorno seguente dal padre di Cenerentola e disse: "Colei che potra' calzare questa scarpina d'oro sara' mia sposa." Allora le due sorelle si rallegrarono perche'‚ avevano un bel piedino. La maggiore ando' con la scarpa in camera sua e voleva provarla davanti a sua madre. Ma la scarpa era troppo piccola e il dito grosso non le entrava; allora la madre le porse un coltello e disse: "Tagliati il dito: quando sarai regina non avrai piu' bisogno di andare a piedi." La fanciulla si mozzo' il dito, serro' il piede nella scarpa e ando' dal principe. Egli la mise sul cavallo come sua sposa e parti' con lei. Ma dovettero passare davanti alla tomba; sul nocciolo erano posate due colombelle che gridarono:
"Voltati e osserva la sposina:
ha del sangue nella scarpina,
per il suo piede e' troppo stretta.
Ancor la sposa in casa t'aspetta."
Allora egli le guardo' il piede e ne vide sgorgare il sangue. Volto' il cavallo, riporto' a casa la falsa sposa e disse: "Questa non e' quella vera; l'altra sorella deve provare la scarpa." Questa ando' nella sua camera e riusci' a infilare le dita nella scarpa, ma il calcagno era troppo grosso. Allora la madre le porse un coltello e le disse: "Tagliati un pezzo di calcagno: quando sarai regina non avrai bisogno di andare a piedi." La fanciulla si taglio' un pezzo di calcagno, serro' il piede nella scarpa e ando' dal principe. Questi la mise sul cavallo come sposa e ando' via con lei. Ma quando passarono davanti al nocciolo, le due colombelle gridarono:
"Voltati e osserva la sposina:
ha del sangue nella scarpina,
per il suo piede e' troppo stretta.
Ancor la sposa in casa t'aspetta."
Egli le guardo' il piede e vide il sangue sgorgare dalla scarpa, sprizzando purpureo sulle calze bianche. Allora volto' il cavallo e riporto' a casa la falsa sposa. "Questa non e' quella vera," disse. "Non avete un'altra figlia?" - "No," rispose l'uomo, "c'e' soltanto una piccola brutta Cenerentola della moglie che mi e' morta: ma non puo' essere la sposa." Il principe gli disse di mandarla a prendere, ma la matrigna rispose: "Ah no, e' troppo sporca, non puo' farsi vedere." Ma egli lo volle assolutamente e dovettero chiamare Cenerentola. Ella prima si lavo' ben bene le mani e il viso, poi ando' e si inchino' davanti al principe che le porse la scarpina d'oro. Allora ella si tolse dal piede il pesante zoccolo, l'infilo' nella scarpetta e spinse un poco: le stava a pennello. E quando si alzo', egli la riconobbe e disse: "Questa e' la vera sposa!" La matrigna e le due sorellastre si spaventarono e impallidirono dall'ira, ma egli mise Cenerentola sul cavallo e se ne ando' con lei. Quando passarono davanti al nocciolo, le due colombelle bianche gridarono:
"Volgiti e guarda la sposina,
non c'e' piu' sangue nella scarpina,
calza il piedino in modo perfetto.
Porta la sposa sotto il tuo tetto."
E, dopo aver detto queste parole, scesero in volo e si posarono sulle spalle di Cenerentola, una a destra e l'altra a sinistra, e li' rimasero.

Quando stavano per essere celebrate le nozze con il principe, arrivarono le false sorellastre: esse volevano ingraziarsi Cenerentola e partecipare alla sua fortuna. All'entrata della chiesa, la maggiore si trovo' a destra di Cenerentola, la minore alla sua sinistra. Allora le colombe cavarono un occhio a ciascuna. Poi, all'uscita, la maggiore era a sinistra e la minore a destra; e le colombe cavarono a ciascuna l'altro occhio. Cosi' esse furono punite con la cecita' per essere state false e malvagie.


* * * FINE * * *