C'era una volta un ragazzo che aveva imparato il mestiere del fabbro e disse al padre che voleva andare per il mondo e mettersi alla prova. "Si'" disse il padre "va' pure" e gli diede un po' di denaro per il viaggio. Cosi' egli se ne ando' girando qua e la'. Dopo un po' di tempo, il suo mestiere non gli riusciva piu' e non gli andava piu' a genio; aveva voglia, invece, di imparare a cacciare. Per strada incontro' un cacciatore vestito di verde, che gli domando' da dove venisse e dove 

andasse. Il ragazzo rispose ch'egli era garzone di fucina, ma il mestiere non gli piaceva piu' e aveva voglia di imparare a cacciare: voleva prenderlo come garzone? "Oh si', se vuoi venire con me." Cosi' il ragazzo lo segui', rimase al suo servizio per qualche anno e imparo' l'arte della caccia. Poi volle di nuovo mettersi alla prova, e il cacciatore non gli diede altro compenso che un archibugio; esso aveva pero' la virtu' di colpir senza fallo ogni volta che sparava. Egli se ne ando' e giunse in un gran bosco, e in un giorno non ne pote' vedere la fine. A sera sali' su di un albero alto per mettersi al riparo dalle 

bestie feroci. Verso mezzanotte gli parve di veder brillare una luce lontano; guardo' attraverso i rami e osservo' con attenzione dove fosse. Poi prese il suo cappello e lo butto' giu' verso il lume, per avere, quando fosse sceso, un segno che gli indicasse il cammino. Scese dall'albero, ando' difilato al suo cappello, se lo rimise in testa e prosegui' dritto davanti a se'. Piu' camminava e piu' grande si faceva la luce e, quando vi giunse, vide che era un gran fuoco; accanto c'erano seduti tre giganti che facevano arrostire un bue allo spiedo. Uno disse: "Devo assaggiare la carne per vedere se e' quasi cotta." Ne stacco' un pezzo e stava per metterselo in bocca, quando il cacciatore con un colpo glielo fece cadere di mano. "Ma guarda un po'" disse il gigante "il vento mi porta via la carne!" e ne prese un altro pezzo. Stava per addentarlo, quando il cacciatore glielo porto' via con un altro colpo; 

allora il gigante diede uno schiaffo a quello che gli era seduto accanto e grido' incollerito: "Perche' mi porti via il mio pezzo di carne?." - "Non ti ho portato via nulla" rispose quello. "Dev'essere stato un colpo di archibugio." Il gigante prese un terzo pezzo, ma non pote' tenerlo in mano, poiche' il cacciatore glielo fece volar via di nuovo sparando. Allora i giganti dissero: "Dev'essere un buon tiratore se sa portare via il boccone di bocca; un tipo del genere potrebbe esserci utile." E 

gridarono forte: "Vieni fuori, archibugiere, siediti accanto al fuoco e mangia a tua voglia; non ti faremo niente; ma se non vieni e ti prendiamo con la forza, sei perduto." Allora il giovane si avvicino' e disse che era un cacciatore provetto e qualsiasi cosa prendesse di mira con il suo archibugio la colpiva senza mai sbagliare. I giganti gli dissero che se fosse andato con loro, si sarebbe trovato bene; e gli raccontarono che davanti al bosco c'era un gran fiume, al di la' del quale c'era una torre in cui si trovava un bella principessa, che essi 

volevano rapire. "Si'" diss'egli "e' presto fatto." Gli altri soggiunsero: "C'e' ancora una cosa: la' c'e' un cagnolino che si mette ad abbaiare se qualcuno si avvicina, e subito a corte si svegliano tutti; per questo non possiamo entrare. Avrai il coraggio di uccidere il cagnolino?." - "Si'" rispose egli "sara' un gioco per me." Poi sali' su una barca e attraverso' il fiume, ed era quasi a riva quando giunse di corsa il cagnolino; stava per mettersi ad abbaiare, ma il cacciatore 

prese il suo archibugio, gli sparo' e l'uccise. A quella vista i giganti si rallegrarono e credevano di avere gia' la principessa in loro potere. Ma il cacciatore disse loro di fermarsi la' fuori finche' non li chiamasse. Poi entro' nel castello dove regnava un silenzio di tomba e tutti dormivano. Quando apri' la prima stanza, ecco appesa alla parete una sciabola d'argento puro, con una stella d'oro sopra e il nome del re; accanto vi era una tavola sulla quale c'era una lettera sigillata. Egli l'apri' e lesse che con quella sciabola uno poteva uccidere chiunque gli comparisse davanti. Allora il giovane la stacco' dalla parete, se la mise al fianco e prosegui'; giunse nella stanza dove 

dormiva la principessa, ed era cosi' bella ch'egli si fermo' a guardarla e trattenne il respiro. Si guardo' attorno e vide che sotto il letto c'era un paio di pantofole: su quella destra c'era il nome del padre con una stella, su quella sinistra il nome di lei con una stella. Ella aveva al collo un grande scialle di seta trapunto d'oro. Allora il cacciatore prese un paio di forbici, taglio' il lembo di destra e lo mise nel suo zaino, poi ci mise anche la pantofola destra, quella che portava il nome del re. La fanciulla continuava a dormire, ben chiusa nella sua camicia; allora egli taglio' anche un pezzetto della camicia e lo mise insieme al resto, ma fece tutto questo senza sfiorarla. Poi se ne ando', 

lasciandola dormire; quando giunse alla porta, i giganti erano la' fuori che lo aspettavano e pensavano che avesse portato la principessa. Ma egli grido' che entrassero e che la fanciulla era gia' nelle sue mani; non poteva, tuttavia, aprire loro la porta, ma c'era un buco attraverso il quale dovevano passare. Si avvicino' il primo, e il cacciatore avvolse i capelli del gigante intorno alla sua mano, tiro' dentro la testa e la mozzo' con un colpo di sciabola; poi lo tiro' dentro del tutto. Poi chiamo' il secondo e taglio' la testa anche a lui, e cosi' pure al terzo; ed era felice di aver liberato la bella fanciulla dai suoi nemici. Taglio' loro le tre lingue e se le mise nello zaino. Poi penso': "Andro' a casa da mio padre e gli mostrero' quel che ho fatto, poi me ne andro' in giro per il mondo: la fortuna che Dio mi destina, 

non mi manchera'." Ma nel castello, quando il re si sveglio', vide i tre giganti che giacevano a terra morti. Ando' nella camera di sua figlia, la sveglio' e le domando' chi fosse stato a ucciderli. Ella disse: "Caro babbo, non lo so: dormivo." Ma quando si alzo' volle infilare le pantofole, la destra era sparita; e quando guardo' il suo scialle, vide che era tagliato e che mancava il lembo destro; e quando guardo' la sua camicia, ne mancava un pezzettino. Il re raduno' tutta la corte, i soldati e tutti gli altri, e domando' chi avesse liberato sua figlia e ucciso i giganti. Ora egli aveva un capitano che aveva un occhio solo ed era bruttissimo; questi disse di essere stato lui. Allora il vecchio re disse che se aveva compiuto quell'impresa, doveva anche sposare sua figlia. Ma la fanciulla disse: "Caro babbo, piuttosto che sposare 

costui, preferisco andarmene per il mondo, fin dove mi portano le gambe." Il re le disse che se non voleva sposarlo doveva togliersi le vesti regali, mettersi un vestito da contadina e andarsene da un vasaio a vendere stoviglie di terra. Ella si tolse cosi' le vesti regali, ando' da un vasaio e prese a credito delle stoviglie, con la promessa di pagarlo alla sera, quando le avesse vendute. Il re le disse di mettersi a vendere in un angolo, poi ordino' che dei carri vi passassero in mezzo e mandassero tutto in mille pezzi. Quando la principessa ebbe disposto la merce sulla strada, arrivarono i carri che ruppero tutto. Ella si mise a piangere e disse: "Ah, Dio, come faro' a pagare il vasaio!." Ma in questo modo il re aveva voluto costringerla a sposare il capitano, e

 invece ella torno' dal vasaio e gli domando' se volesse ancora farle credito. Questi rispose di no, prima doveva pagare la roba dell'altra volta. Allora ella ando' dal padre, piangendo e disperandosi e disse che voleva andarsene per il mondo. Egli le disse di andare nel bosco: le avrebbe fatto costruire una casetta dove sarebbe stata tutta la vita e avrebbe fatto da mangiare a chiunque, senza mai prendere denaro. Cosi' le fece costruire la casina nel bosco, sulla porta era appesa un'insegna che diceva: "Oggi gratis, domani a pagamento." Ella vi stette a lungo e in giro si sparse la voce che nel bosco c'era una fanciulla che dava da mangiare gratis, come diceva un'insegna fuori dalla porta. Lo venne a sapere anche il cacciatore e penso': "E' 
 
 proprio quel che ci vuole per te che sei povero e non hai denaro." Prese il suo archibugio e lo zaino in cui c'era ancora tutto quello che aveva preso nel castello come prova, ando' nel bosco e trovo' anche lui la casina con l'insegna: "Oggi gratis, domani a pagamento." Egli aveva al fianco anche la spada con la quale aveva tagliato la testa ai tre giganti; cosi' entro' nella casina e si fece dare qualcosa da mangiare. E si beava alla vista di quella fanciulla, bella come il sole. Ella gli domando' da dove venisse e dove andasse, ed egli rispose: "Giro per il mondo." Allora ella gli domando' dove avesse preso quella spada, sulla quale c'era il nome di suo padre. Egli le domando' se fosse la figlia del re, ed ella rispose di si'. "Con questa spada" diss'egli "ho tagliato le teste ai tre giganti." E come prova prese dallo zaino le lingue e le mostro' anche la pantofola, il lembo dello scialle e il 
 
 pezzo di camicia. Piena di gioia, ella disse che era il suo liberatore. Poi andarono insieme dal vecchio re; la fanciulla lo condusse nella sua camera e gli disse che il cacciatore era colui che l'aveva davvero liberata dai giganti. E quando il vecchio re vide tutte le prove, non pote' piu' dubitare e disse che era d'accordo e che la fanciulla doveva diventare sua moglie; ed ella ne fu ben contenta. Poi lo vestirono come se fosse stato un nobile forestiero, e il re fece imbandire un grande banchetto. A tavola il capitano sedette a sinistra della principessa, mentre il cacciatore sedette a destra, e il capitano pensava che fosse un nobile forestiero venuto in visita. Quand'ebbero mangiato e bevuto, il vecchio re disse al capitano che doveva risolvere un quesito: se uno diceva di avere ucciso tre giganti e gli chiedevano dov'erano le 
 
 lingue, e poi doveva constatare che nelle teste non ce n'era neanche una, come era possibile? Il capitano disse: "Non ne avranno avute." - "Come!" disse il re. "Ogni animale ha la sua lingua." E chiese ancora quale castigo meritasse quel tale. Il capitano rispose: "Merita di essere fatto a pezzi." Allora il re disse che aveva pronunciato il suo verdetto: il capitano fu messo in prigione e fatto a pezzi, mentre la 
 
 principessa sposo' il cacciatore. Poi egli ando' a prendere il padre e la madre, che vissero felici con lui, ed ebbe il regno alla morte del vecchio re.


* * * FINE * * *