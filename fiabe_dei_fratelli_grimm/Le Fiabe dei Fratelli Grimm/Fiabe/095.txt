C'era una volta un contadino e una contadina; per la contadina il parroco del villaggio aveva un debole e desiderava trascorrere tutta una giornata da solo con lei a spassarsela; e la cosa piaceva anche a lei. Allora un giorno egli le disse: -Mia cara, mi e' venuta un'idea, per poter finalmente trascorrere insieme un'intera giornata e divertirci. Sapete? Mercoledi' vi mettete a letto e dite a vostro marito che siete ammalata, e vi lamentate e gemete per bene e continuate cosi' fino a 

domenica, quando io faccio la predica. E io diro' che se qualcuno ha in casa un bambino ammalato, un marito ammalato, una moglie ammalata, un padre ammalato, una madre ammalata, una sorella ammalata, un fratello o chicchessia, e si reca in pellegrinaggio al monte Gallegallicchio, in Italia, dove per un soldo si puo' comprare una gran quantita' di foglie d'alloro, il figlio ammalato, il marito ammalato, la moglie ammalata, il padre ammalato, la madre ammalata, la sorella ammalata, il fratello o chicchessia guarisce all'istante-. -Lo faro'- disse la contadina. Cosi' il mercoledi' si mise a letto, e si lamentava e gemeva da non dirsi; e suo marito le portava tutto quello che poteva venirgli in mente, ma non serviva a nulla. Quando venne domenica, la contadina disse: -Sto cosi'

 male, come se dovessi morire, ma desidero ancora una cosa, prima della fine: vorrei sentire la predica che il parroco fa stamane-. -Ah, mia cara!- disse il contadino -non farlo! Potresti star peggio se ti alzi. Guarda, ci andro' io a sentire la predica, faro' bene attenzione e ti riferiro' tutto quello che dira' il parroco.- -Be'- disse la contadina -allora vai pure, ascolta bene e riferiscimi tutto quello che sentirai.- Cosi' il contadino ando' a sentire la predica, e il parroco incomincio' a predicare e disse che se qualcuno aveva in casa un bambino ammalato, un marito ammalato, una moglie ammalata, un padre ammalato, una madre ammalata, una sorella ammalata, un fratello o chicchessia, se si recava in pellegrinaggio al monte Gallegallicchio, in Italia, dove una gran quantita' di foglie d'alloro costa solo un soldo, il bambino ammalato, il marito ammalato, la moglie ammalata, il padre ammalato, la madre ammalata, la sorella ammalata, il fratello o chicchessia sarebbe guarito all'istante. E chi voleva compiere quel viaggio, doveva andare da lui dopo la messa, ch'egli gli avrebbe dato 
 
 il sacco per l'alloro e il soldo. Nessuno era piu' felice del contadino che, dopo la messa, si reco' subito dal parroco; e questi gli consegno' il sacco per l'alloro e il soldo. Poi ando' a casa e, gia' sull'uscio, grido': -Evviva, cara moglie! E' come se tu fossi gia' guarita. Oggi il parroco ci ha detto che se qualcuno ha in casa un bambino ammalato, un marito ammalato, una moglie ammalata, un padre ammalato, una madre ammalata, una sorella ammalata, un fratello o chicchessia, e si reca in pellegrinaggio al monte Gallegallicchio, in Italia, dove una gran quantita' di foglie d'alloro costa un soldo, il bambino ammalato, il marito ammalato, la moglie ammalata, il padre ammalato, la madre 
 
 ammalata, la sorella ammalata, il fratello o chicchessia guarisce all'istante. Mi sono gia' fatto dare dal parroco il sacco per l'alloro e il soldo, e mi mettero' subito in cammino perche'â€š tu possa guarire in fretta-. E se ne ando'. E se n'era appena andato che la contadina era gia' in piedi, e il parroco in casa. Ma per ora lasciamoli stare e seguiamo il contadino. Egli camminava in fretta per arrivare il piu' in fretta possibile al monte Gallegallicchio, e mentre camminava incontro' il suo compare. Il suo compare vendeva le uova, e stava proprio tornando dal mercato, dove le aveva vendute. -Sia lodato!- disse. -Dove andate, cosi' di fretta, compare?- -Sempre sia lodato!- disse il contadino. -Mia moglie si e' ammalata, e oggi ho sentito la predica del

 parroco. Diceva che se qualcuno ha in casa un bambino ammalato, un marito ammalato, una moglie ammalata, un padre ammalato, una madre ammalata, una sorella ammalata, un fratello o chicchessia, e si reca in pellegrinaggio al monte Gallegallicchio, in Italia, dove una gran quantita' di foglie d'alloro costa un soldo, il bambino ammalato, il marito ammalato, la moglie ammalata, il padre ammalato, la madre ammalata, la sorella ammalata, il fratello o chicchessia guarisce all'istante. Cosi' mi sono fatto dare dal parroco il sacco per l'alloro e il soldo e mi sono messo in cammino.- -Ma via, compare!- disse l'altro al contadino. -Siete cosi' sciocco da credere a una cosa simile? Sapete di che si tratta? Il parroco vuole passare un'intera 
 
 giornata da solo con vostra moglie e spassarsela; percio' hanno inventato questa storia, per non avervi piu' fra i piedi.- -Oh, Signore!- esclamo' il contadino. -Vorrei proprio saper se e' vero!- -Be'- disse il compare -e' presto fatto: mettetevi nella mia gerla, io vi porto a casa, e la' vedrete voi stesso.- Cosi' fecero, e il compare mise il contadino nella gerla e lo porto' a casa. Quando arrivarono a casa, c'era una grande allegria: la contadina aveva sgozzato quasi tutti i polli del suo cortile, e aveva fatto le frittelle, e il parroco era gia' la' e aveva portato il suo violino. Il compare busso' alla porta e la contadina domando' chi fosse. -Sono io, comare!- egli rispose. -Vi prego, datemi alloggio per questa notte: non ho venduto le mie uova al mercato, e ora devo riportarmele a casa, ma sono tanto pesanti che non ce la faccio piu', ed e' gia' buio.- -Eh, compare!- 
 
 rispose la contadina. -Arrivate proprio al momento sbagliato! Ma dato che non si puo' far diversamente, entrate e sedetevi sulla panca della stufa.- Cosi' il compare si sedette sulla panca della stufa con la sua gerla. Ma il parroco e la contadina erano proprio ben allegri. Alla fine il parroco disse: -Sentite, mia cara, voi che sapete cantare cosi' bene, cantatemi qualcosa-. -Ah- disse la contadina -adesso non so piu' cantare; quand'ero giovane, allora si', ma adesso e' finita.- -Oh- torno' a dire il parroco -cantate solo un pochino!- Allora la contadina si mise a cantare:-A Gallegallicchio ti ho fatto andare, quanto sia lieta non puoi immaginare!-Poi canto' il parroco:-Magari ci stesse un anno, perbacco. Non gli domanderei nemmeno il sacco! Alleluja!-Ora incomincio' a cantare il compare (ma prima devo dirvi che il contadino si chiamava Ildebrando); allora canto' il compare:-Ildebrando, si' caro al mio cuore, su questo banco cosa far vuole? Alleluja!-Infine canto' 
 
 il contadino nella gerla:-Questa canzone non tollero piu', e dalla gerla scendero' giu'.-Usci' dalla gerla e scaccio' di casa il parroco a bastonate.


* * * FINE * * *