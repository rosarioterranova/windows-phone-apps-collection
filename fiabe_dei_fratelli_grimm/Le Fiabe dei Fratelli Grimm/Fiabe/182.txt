Un sarto e un orafo stavano viaggiando insieme, quando una sera, poco dopo il tramonto, udirono in lontananza il suono di una musica, finche' si fece sempre piu' distinto; era un suono strano, ma cosi' piacevole, che i due si scordarono di tutte le loro fatiche e presero a camminare spediti. Era gia' sorta la luna quando arrivarono presso una collina, sulla quale c'erano tanti omini e donnine che si tenevano per mano ballando allegramente e piacevolmente in cerchio. Ed era stato proprio il suono di quella musica che aveva attirato i due erranti. Ad un tratto, un vecchio piu' alto si paro' in mezzo agli altri; indossava una giacca dai colori sgargianti, e la sua lunghissima barba, bianca come la neve, gli pendeva sul petto. Stupefatti, i due girovaghi si fermarono a guardare la scena. Il vecchio fece cenno ai due di unirsi alla folla, e i ballerini accettarono di buon grado di aprire il cerchio e li accolsero nel gruppo. L'orafo, che aveva una gobba, e che come tutti i gobbi, era piuttosto intraprendente, balzo' avanti; il sarto, inizialmente schivo, si tiro' indietro, ma poi, nel vedere come si 

divertivano, si fece coraggio e finalmente si uni' agli altri. Il cerchio si richiuse, e gli omini piccini ripresero a cantare e a danzare festosamente, ma il vecchio prese un grosso coltello che teneva allacciato alla cintura, e quando fu ben affilato, volse lo sguardo verso i due forestieri; quelli si spaventarono, ma non per molto: subito agguanto' l'orafo e in quattro e quattr'otto gli raso' barba e capelli, poi, fece lo stesso con il sarto. La paura passo' del tutto, non appena il vecchio diede loro una bella pacca sulla spalla in segno d'amicizia, come a dire che erano stati bravi a sopportare il trattamento senza fare resistenza; indico' poi con un dito un mucchio di carbone che stava li' vicino, e comunico' a gesti che entrambi potevano riempirsene le tasche, e i due ubbidirono, benche' non sapevano che farsene, ed infine se ne andarono per la loro strada, in cerca di un riparo per la notte.

Giunsero in valle, e le campane di un vicino monastero risuonarono i dodici rintocchi della mezzanotte; cessarono i canti, le genti sparirono, e il colle rimase deserto al chiaro di luna. I due girovaghi trovarono un rifugio, si coricarono su un letto di paglia e si coprirono con le giacche; erano cosi' stanchi che si dimenticarono di tirare fuori il carbone dalle tasche. Furono destati molto prima del solito da un peso opprimente che avevano sul grembo; si frugarono nelle tasche e a stento credettero alla visione che ebbero davanti: non piu' carbone a riempir le loro tasche, ma oro puro, e pure barba e capelli erano ricresciuti vigorosamente. Adesso erano ricchi, ma l'orafo lo era assai di piu' del suo amico, poiche', avido com'era, si era riempito le tasche fino all'orlo. E

 dal momento che piu' si ha, piu' si desidera avere, ecco che quegli propose al sarto di rimanere un giorno o due in piu' in quei luoghi, in modo da poter, se possibile, guadagnare ancora di piu' dal vecchio della montagna quella sera stessa. Ma il sarto non gradiva l'idea e disse: «A me basta quanto ho conquistato e sono soddisfatto. Ora quel che desidero e' conquistarmi una buona posizione, cosi' da poter sposare la mia dolce meta',» (cosi' usava chiamare la sua amata), «e saro' un uomo felice.» Tuttavia, per fare un piacere all'amico, accetto' di fermarsi un altro giorno. Quella sera l'orafo s'appese un paio di sacchi sulle spalle nel tentativo di portare via il piu' possibile, e poi si diresse verso il colle.

Esattamente come la sera prima, trovo' gli omini piccini che ballavano e cantavano; di nuovo il vecchio gli fece la barba, e poi gli indico' di prendere un po' di carbone. Senza esitare, arraffo' tutto quello che poteva mettere nei sacchi, riempiendoli fino a stiparli, e poi se ne ritorno' allegramente da dov'era venuto. Si copri' col giaccone e disse: «Vale la pena sopportarne il peso, se sara' l'oro a pesare su di me.» E fu cosi' che si addormento', pregustando il momento del risveglio, sicuro che all'indomani sarebbe stato ricco sfondato. Quando il mattino dopo apri' gli occhi, ando' subito a frugare nei sacchi, e non vi dico quale fu la sua sorpresa! Li svuoto' completamente, ma non ne trasse altro che montagne di carbone nero come la pece. "Mi resta comunque l'oro della prima sera" penso', e ando' a cercarlo, ma rimase atterrito nel vedere che anche quello si era tramutato di nuovo in carbone. Si colpi' la fronte con le mani fuligginose, e scopri' di avere tutta la zucca pelata e il mento liscio.

Eppure, i suoi guai non erano ancora finiti: soltanto in quel momento si accorse che oltre alla gobba che aveva gia' sulla schiena, adesso gliene era spuntata una seconda, altrettanto grande, sul petto. E fu cosi' che capi' che era la punizione per la sua avidita', e comincio' a piangere e a disperarsi. Il buon sarto, che era stato svegliato dai singhiozzi, consolo' l'infelice come meglio pote', dicendogli: «Suvvia, d'ora in poi staremo sempre insieme: sarete il mio compagno di viaggio, e dividerete con me i miei averi.»

Da quel giorno mantenne la parola, ma il povero orafo dovette sopportare tutte e due le gobbe, e passo' il resto dei suoi giorni con il capo coperto.