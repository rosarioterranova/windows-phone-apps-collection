C'era una volta un pover'uomo e una povera donna, che possedevano solamente una piccola capanna, si cibavano di pesce e vivevano alla giornata. Ma un giorno, mentre l'uomo sedeva vicino all'acqua a gettare la sua rete, gli accadde di pescare un pesce che era tutto d'oro. E mentre lo contemplava, pieno di meraviglia, il pesce si mise a parlare e disse: -Ascolta, pescatore, se mi ributti in acqua, trasformero' la tua

 capanna in uno splendido castello-. Il pescatore rispose: -Che cosa me ne faccio di un castello se non ho niente da mangiare?-. Il pesce d'oro soggiunse: -Provvedero' anche a questo: nel castello ci sara' un armadio, e ogni volta che lo aprirai vi troverai dentro dei piatti colmi di ogni sorta di cibo che tu possa desiderare-. -Se e' cosi'- disse l'uomo -posso proprio farti questo favore!- -Si'- rispose il pesce -ma a condizione che tu non dica a nessuno, chiunque egli sia, da dove viene la tua fortuna. Basta che tu dica una sola parola e tutto sparira'.- L'uomo torno' a gettare in acqua il pesce incantato e ando' a casa. Ma dove c'era la sua capanna sorgeva ora un grande castello. 
 
 Egli fece tanto d'occhi, entro' e vide sua moglie vestita con abiti eleganti, che se ne stava seduta in una splendida stanza. Tutta contenta gli disse: -Marito e' successo tutt'a un tratto. Mi piace tanto!-. -Si'- rispose l'uomo -piace anche a me, ma ho una gran fame, dammi qualche cosa da mangiare.- La donna disse: -Non ho nulla e non so trovare niente nella casa nuova-. -Oh- disse l'uomo -vedo la' un grosso armadio, aprilo un po'.- Quand'ella lo apri', dentro c'era focaccia, carne, frutta e vino, con un aspetto molto invitante. Allora la donna esclamo', piena di gioia: -Cuor mio, che cosa desideri di piu'?-. Ed essi bevvero e mangiarono insieme. Quando furono sazi, la donna chiese: -Marito, di dove viene mai tutta questa ricchezza?-. -Ah!- rispose egli -non me lo domandare, non posso dirtelo, poiche'‚ se lo rivelo a qualcuno la nostra fortuna e' finita.- -Be'- diss'ella -dato che non devo saperlo, non mi interessa neanche.- Ma non parlava sul serio; non ebbe piu' pace n‚ giorno n‚ notte e prese a tormentare il marito, finche'‚ questi le disse che la ricchezza proveniva da un magico pesce 
 
 d'oro, che egli un giorno aveva pescato e rimesso in liberta'. E come ebbe parlato, il bel castello e l'armadio scomparvero, ed essi tornarono a stare nella vecchia capanna. L'uomo dovette tornare a fare il pescatore. Ma la fortuna volle che egli pescasse di nuovo il pesce d'oro. -Ascolta- disse il pesce -se mi ributti in acqua, ti ridaro' il castello con l'armadio pieno di lesso e di arrosto; bada solo a non rivelare chi te l'ha dato, altrimenti lo perdi di nuovo.- -Faro' bene attenzione- rispose il pescatore e getto' il pesce in acqua. A casa tutto era tornato splendido come prima, e la moglie era felice di tanta fortuna, ma la curiosita' non le lasciava pace e, dopo un paio di giorni, ella ricomincio' a chiedere come fosse andata e come avesse fatto. Il marito per un po' non disse nulla, ma ella lo secco' a tal punto che fini' collo sbottare e rivelo' il segreto. Il castello scomparve all'istante, ed essi si ritrovarono nuovamente nella vecchia capanna. -Adesso sarai contenta!- disse l'uomo. -Cosi' possiamo tornare a far la fame.- -Ah- disse la donna -preferisco rinunciare alla ricchezza, piuttosto che non sapere da dove viene; altrimenti non mi do pace.- L'uomo torno' a pescare e dopo un po' di tempo non gli ando' diversamente: pesco' per la terza volta il pesce d'oro. -Ascolta- disse

 il pesce -vedo bene che devo cadere nelle tue mani; portami a casa e tagliami in sei pezzi: due dalli da mangiare a tua moglie, due al tuo cavallo e due sotterrali, ti porteranno fortuna.- L'uomo porto' il pesce a casa e fece quel che gli aveva detto. Ma avvenne che dai due pezzi sepolti sotto terra germogliarono due gigli d'oro, il cavallo partori' due puledri d'oro e la moglie del pescatore due figli tutti d'oro. I figli crebbero facendosi grandi e belli, e i gigli e i puledri crebbero con loro. Allora essi dissero: -Babbo, vogliamo montare sui nostri cavalli d'oro e andarcene per il mondo-. Tutto triste egli rispose: -Come faro' a resistere se ve ne andate e io non so niente di voi?-. Ma essi dissero: -I due gigli d'oro rimangono qui, e dal loro aspetto potrete vedere come stiamo: se sono freschi, stiamo bene; se appassiscono siamo malati; se cadono, siamo morti-. Se ne andarono sui loro cavalli e giunsero a un'osteria dove c'era molta gente e, quando videro i due ragazzi d'oro, li derisero e li canzonarono. All'udire quelle beffe, uno dei due ragazzi si vergogno', non volle piu' girare il mondo, volto' il cavallo e se ne torno' a casa dal padre. L'altro invece prosegui' il suo cammino e giunse a un gran bosco. Quando volle entrarvi, la gente disse: -Non potete attraversare il bosco, e' pieno di briganti che vi faranno del male; se poi vedono che voi e il vostro cavallo siete d'oro, vi ammazzeranno-. Ma egli non si lascio' spaventare e disse: -Devo assolutamente attraversarlo!-. Prese delle pelli d'orso, le indosso' e con esse ricopri' anche il cavallo di modo

 che l'oro non si vedesse piu', poi si addentro' tranquillamente nel bosco. Dopo un po' udi' dei fruscii nei cespugli e delle voci di gente che parlava insieme. Da una parte senti' gridare: -Eccone uno!- ma dall'altra: -Lascialo andare! E' un povero pezzente senza quattrini. Che ce ne facciamo di lui?-. Cosi' il cavaliere d'oro attraverso' felicemente il bosco senza che gli accadesse alcunche'. Un giorno giunse in un villaggio dove vide una fanciulla cosi' bella che egli penso' che non ne esistessero di piu' belle a questo mondo. E poiche'‚ provo' subito un amore ardente per lei, le si avvicino' e disse: -Ti amo con tutto il cuore: vuoi diventare la mia sposa?-. Anch'egli piacque alla fanciulla, sicche'‚ ella acconsenti' e disse: -Si', saro' la tua sposa e ti saro' fedele per tutta la vita-. Cosi' si sposarono e, durante i festeggiamenti, sul piu' bello, giunse il padre della sposa il quale, vedendo la figlia che si sposava, si meraviglio' e disse: -Dov'e' lo sposo?-. Gli indicarono il ragazzo d'oro, che indossava ancora le sue pelli d'orso. Allora il padre ando' su tutte le furie e disse: -Mai e poi mai daro' mia figlia a un pezzente!- e voleva ucciderlo. Allora la figlia lo supplico' con tutte le sue forze dicendo: -Ormai e' mio marito e io l'amo con tutto il cuore- e alla fine egli si placo'. Ma questo pensiero non gli dava pace, sicche'‚ il mattino seguente si levo' di buon'ora per andare a vedere se il marito di sua figlia fosse un pezzente qualunque. Ma, guardando nella stanza, vide nel letto un bell'uomo d'oro, mentre le pelli d'orso giacevano a terra. Allora ritorno' indietro pensando: "Per fortuna ho frenato la mia collera!." Ma il ragazzo d'oro sogno' di andare a caccia e di 
 
 inseguire uno splendido cervo. Al mattino, quando si sveglio', disse alla sua sposa: -Voglio andare a caccia-. Ma ella ebbe paura e lo supplico' di restare, dicendo: -Ti potrebbe succedere una disgrazia-. Egli pero' rispose: -Devo assolutamente andare-. Si alzo' e ando' nel bosco, dove ben presto si imbatte'‚ in un cervo stupendo, proprio come nel sogno. Egli prese la mira per abbatterlo, ma il cervo scappo' via. Allora il cavaliere si mise a rincorrerlo per sterpi e fossati, senza stancarsi mai per tutto il giorno: ma alla sera il cervo spari', e quando egli si guardo' attorno si trovo' davanti alla casina di una strega. Busso' e usci' una vecchina che gli chiese: -Che andate cercando cosi' tardi in mezzo a questo grande bosco?-. Egli disse: -Non avete visto un cervo?-. -Si'- rispose ella -conosco bene quel cervo.- E, mentr'ella parlava, un cagnolino che era uscito con lei dalla casa abbaiava furiosamente al cavaliere. -Taci, brutto rospo- disse questi -altrimenti ti ammazzo.- Allora la vecchia strega grido' piena di collera: -Cosa? Vorresti uccidere il mio cagnolino?-. E in men che non si dica trasformo' il ragazzo, sicche'‚ egli giacque la' impietrito, e la sua sposa lo attese invano, pensando: "E' certamente successo cio' che mi faceva tanta paura e mi opprimeva il cuore." Nel frattempo, a casa, l'altro fratello se ne stava davanti ai gigli d'oro, quando improvvisamente uno di essi cadde a terra. -Ah, Dio mio- diss'egli -a mio fratello deve essere accaduta una grave disgrazia! Devo partire per vedere di riuscire a salvarlo.- Disse il padre: -Resta qui: se perdo anche te, come faro'?-. Ma egli rispose: -Devo assolutamente andare!-. Parti' in sella al suo cavallo d'oro e giunse nel gran bosco dove suo fratello giaceva impietrito. La vecchia strega usci' dalla casa, lo 
 
 chiamo' e voleva ammaliare anche lui, ma egli non si avvicino' e disse: -Ti uccido se non ridai la vita a mio fratello-. Cosi', benche'‚ controvoglia, ella fu costretta a toccare la pietra e a restituirgli la vita. I due ragazzi d'oro, felici di rivedersi, si baciarono e si abbracciarono; poi uscirono insieme a cavallo dal bosco, l'uno per tornare dalla sposa, l'altro a casa dal padre. E il padre disse: -Sapevo che avevi liberato tuo fratello, perche'‚ il giglio d'oro si e' rialzato d'un tratto e ha continuato a fiorire-. E vissero felici e prosperi fino alla morte.


* * * FINE * * *