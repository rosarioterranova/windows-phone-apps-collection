C'era una volta un pover'uomo che aveva quattro figli; quando furono cresciuti disse loro: -Cari figlioli, ora dovete andarvene per il mondo, io non ho nulla da darvi; mettetevi in cammino e andate in terra straniera, imparate un mestiere e cercate di industriarvi-. I quattro fratelli presero cosi' il bastone del viandante, dissero addio al padre e lasciarono insieme la citta'. Quand'ebbero fatto un tratto di strada, giunsero a un crocicchio che portava in quattro paesi

 diversi. Il maggiore allora disse: -Dobbiamo separarci, ma fra quattro anni esatti ci ritroveremo qui e, nel frattempo, tenteremo di far fortuna-. Cosi' ognuno ando' per la sua strada, e il maggiore incontro' un uomo che gli chiese dove stesse andando e che intenzioni avesse. -Voglio imparare un mestiere- rispose il giovane. Allora l'uomo disse: -Vieni con me, e impara a fare il ladro-. -No- rispose -non e' piu' considerato un mestiere onesto, e alla fine della canzone si diventa pendagli da forca.- -Oh- disse l'uomo -della forca non devi avere paura: ti insegnero' solo a prendere cio' che nessun altro puo' acchiappare e dove nessuno puo' scoprirti.- Cosi' il giovane si lascio' convincere e con l'aiuto di quell'uomo divenne un ladro esperto e cosi' abile che piu' nulla era al sicuro, qualsiasi cosa volesse. Anche il secondo fratello incontro' un uomo che gli rivolse la stessa domanda, cioe' che cosa volesse fare. -Non lo so ancora- rispose. -Allora vieni con me e diventa astronomo: non c'e' nulla di meglio, niente ti e' nascosto.- Egli accetto' e divento' un astronomo cosi'

 abile che, quando si fu perfezionato e volle proseguire per la sua strada, il maestro gli diede un cannocchiale e disse: -Con questo puoi vedere cosa succede sulla terra e nel cielo, e niente ti puo' restar celato-. Il terzo fratello incontro' un cacciatore che lo prese con s‚ e lo istrui' cosi' bene nell'arte della caccia da farne un cacciatore provetto. Nel prendere commiato il maestro gli diede uno schioppo e disse: -Questo non sbaglia mai: cio' che prendi di mira lo colpisci senz'altro-. Anche il fratello minore incontro' un uomo che gli rivolse la parola e gli chiese che cosa intendesse fare. -Non ti andrebbe di fare il sarto?- -Ah, no- disse il giovane -non mi piace l'idea di star gobbo da mane a sera, di andar su e giu' con l'ago e il ferro da stiro.- -macche'‚- rispose l'uomo -da me imparerai un'arte ben diversa.- Cosi' il giovane si lascio' persuadere, segui' l'uomo e ne imparo' l'arte dal principio. Nel prender congedo, il maestro gli diede un ago e disse: -Con questo puoi ricucire tutto quel che ti capita, sia tenero come un uovo o duro come l'acciaio; e 
 
 ridiventera' d'un sol pezzo, che non si potra' piu' vedere la cucitura-. Quando fu trascorso il tempo stabilito, i quattro fratelli si trovarono insieme al crocicchio; si abbracciarono e si baciarono e tornarono a casa dal padre. Essi gli raccontarono com'era andata, e che ognuno aveva imparato il proprio mestiere. Se ne stavano appunto davanti alla casa, sotto un grande albero, e il padre disse: -Voglio mettervi alla prova e vedere quel che sapete fare-. Poi alzo' gli occhi e disse al secondo figlio: -Lassu' in cima a quest'albero c'e' un nido di fringuelli: dimmi un po' quante uova ci sono-. L'astronomo prese il suo cannocchiale, guardo' in alto e disse: -Ce ne sono cinque-. -Ora- disse il padre al maggiore -portale giu', senza disturbare l'uccello che sta covando.- Il ladro ingegnoso sali', tolse le uova sotto il ventre dell'uccellino, che non se ne accorse affatto e resto' tranquillamente a covare. Egli le porto' al padre che le prese, le mise sulla tavola, una per angolo e la quinta nel mezzo, e disse al cacciatore: -Colpisci le uova con un solo colpo e spezzale a 
 
 meta'-. Il cacciatore prese la mira con lo schioppo e colpi' le uova proprio come voleva il padre, tutt'e cinque con un solo colpo. -Adesso tocca a te- disse il padre al quarto figlio. -Devi ricucire le uova e anche gli uccellini che ci sono dentro, in modo che il colpo di schioppo non nuoccia loro.- Il sarto prese il suo ago e le cuci', come gli era stato ordinato. Quand'ebbe finito, il ladro dovette riportarle nel nido sull'albero e rimetterle sotto l'uccello, senza che se ne accorgesse. L'uccellino fini' di covarle, e dopo qualche giorno uscirono fuori i piccoli, e avevano una piccola riga rossa attorno al collo, la' dove il sarto li aveva ricuciti. -Si'- disse il vecchio ai suoi figli -avete impiegato bene il vostro tempo e imparato a dovere. Non posso dire chi di voi sia da preferirsi: lo si vedra' quando avrete l'occasione di usare la vostra arte.- Non molto tempo dopo il paese fu in subbuglio, perche'‚ la principessa era stata rapita da un drago. Il re si tormentava giorno e notte e rese noto che, chiunque l'avesse riportata, l'avrebbe avuta in sposa. I quattro fratelli 
 
 dissero: -Sarebbe un'occasione per farci conoscere- e decisero di andare a liberare la principessa. -Dove sia, lo sapro' subito- disse l'astronomo; guardo' nel suo cannocchiale e disse: -La vedo: e' su uno scoglio nel mare, lontano da qui, e accanto a lei c'e' il drago a farle la guardia-. Allora ando' dal re, chiese una nave per s‚ e i suoi fratelli e si mise in mare con loro finche'‚ giunsero allo scoglio. La' c'era la principessa e il drago le giaceva in grembo e dormiva. Il cacciatore disse: -Non posso sparargli, ucciderei anche la bella fanciulla-. -Allora provero' io- disse il ladro, e tolse la principessa di sotto al drago, ma cosi' piano e con tanta abilita', che il mostro non si accorse di nulla e continuo' a russare. Tutti contenti, la portarono di corsa sulla nave e presero il largo. Ma ecco arrivare il drago che al risveglio non aveva piu' trovato la principessa, e li inseguiva sbuffando furibondo per l'aria. Si librava

 proprio sopra di loro, e stava per calare sulla nave, quando il cacciatore punto' lo schioppo e lo colpi' al cuore, uccidendolo. Il mostro piombo' giu', ma era cosi' grosso che nel cadere sfascio' tutta la nave, ed essi si tenevano a galla, in mare aperto, aggrappati a qualche tavola. Ma il sarto, senza perder tempo, prese il suo ago miracoloso, cuci' insieme le tavole a punti lunghi, ci si accomodo' sopra e raccolse tutti i pezzi della nave. Poi ricuci' anche questi, con tanta destrezza che ben presto la nave fu nuovamente pronta a far vela, ed essi poterono tornare felicemente a casa. La gioia fu grande quando i quattro fratelli ricondussero la figlia al re, e questi disse loro: -Uno di voi quattro l'avra' in isposa, ma decidete voi chi debba essere-. Allora essi si misero a litigare, e l'astronomo diceva: -Se io non avessi visto la principessa, tutte le vostre arti sarebbero state inutili: e' dunque mia-. Il ladro diceva: -A che serviva vederla, se non l'avessi tolta di sotto al drago? E' dunque mia-. 
Il cacciatore diceva: -Ma sareste stati tutti sbranati dal mostro insieme alla principessa, se io non lo avessi ucciso: e' dunque mia-. Il sarto diceva: -E se io, con la mia arte, non vi avessi ricucito la nave, sareste annegati tutti miseramente: e' dunque mia-. Allora il re sentenzio': -Avete tutti ugual diritto, e poiche'‚ non potete avere tutti la fanciulla, non l'avra' nessuno; in premio daro' invece a ciascuno la meta' di un regno-. I fratelli dissero: -E' meglio cosi', piuttosto che essere in contrasto-. Il re diede loro un mezzo regno per ciascuno, ed essi vissero felici con il padre.


* * * FINE * * *